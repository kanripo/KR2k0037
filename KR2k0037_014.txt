# -*- mode: mandoku-view; -*-
#+TITLE: 天下郡國利病書
#+DATE: 2015-09-12 00:41:24.169727
#+PROPERTY: ID KR2k0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB10n0698-2779天下郡國利病書-第二千七百七十九册.
<pb:KR2k0037_SBCK_014-1a>¶
揚譚　范守己¶
古揚州兼呉越而言秦并天下置九江㑹稽二郡漢武帝分置十¶
三州復爲揚州領㑹稽丹陽豫章三郡共六十一縣後漢揚州領¶
九江丹陽廬江㑹稽呉郡豫章六郡共九十二國邑廣陵江都諸¶
縣不在其内漢武分置徐州領琅邪東海臨淮三郡楚國廣陵泗¶
水六安四國共一百八縣後漢徐州領東海琅邪彭城廣陵下邳¶
五郡共六十二國邑廣陵江都諸縣俱在部内則今之揚州乃徐¶
州故地不當云揚州也古揚州先在歴陽今和州後治曲阿今丹¶
陽最後治建康又治會稽尤與江都無十涉¶
今揚州地漢&KR0004;屬淮南國英布死後屬荆國劉賈徙後屬呉&KR0038;劉¶
濞滅後景旁更名為都&KR0038;徙汝南王為江都王武帝更名為廣陵¶
<pb:KR2k0037_SBCK_014-1b>¶
國立子胥為廣陵王領縣四曰廣陵曰江都曰高郵曰平安其北¶
為臨淮郡領縣二十有九曰徐曰取慮曰淮浦曰旴&KR0455;曰厹曰僮¶
曰射陽曰開陽曰贅其曰高山曰睢陵曰鹽瀆曰淮陽曰淮陵曰¶
下相曰富陵曰東陽曰播旌曰西平曰高平曰開陵曰昌陽曰廣¶
平曰蘭陵曰襄平曰海陵曰輿曰堂邑曰樂陵内四縣屬今揚州¶
射陽鹽瀆海陵輿是也嘉靖中盛儀作惟揚志乃曰廣陵國屬縣¶
無考豈漢書地理志儀未之見耶且以惟揚為志名亦可一噱¶
王莽改廣陵為江平後漢復爲廣陵郡劉宋改為南兖州北齊改¶
為東廣州後周改為呉州隋&KR0004;為揚州大業間改為江都郡唐武¶
德二年復名南兗州七年改為䢴州後又改䢴州為揚州立揚州¶
大都督府及淮南節度使皆治江都内是揚州之名始在江都矣¶
<pb:KR2k0037_SBCK_014-2a>¶
今人呼揚子江不知所由名案隋江陽縣有揚子宫遂名揚子鎮¶
唐改為揚子縣南唐改揚子為永貞縣宋復為揚子縣後陞為眞¶
州治揚子政和七年賜名儀眞揚子江之名以此¶
泗州有水母廟又有水母井世謂為龍母鎻于此井案禹因淮水¶
不寜鎻支無祁于龜山之下則是水禽非龍母也¶
淮安有桃源縣縣内有桃園驛不知所由名唐宋以前俱無此縣¶
想元以後所置也或謂桃源卽桃花源陶靖節所記者大謬桃花¶
源在常德府武陵西或謂爲𤣥德結義處尤謬桃園在𣵠州¶
<pb:KR2k0037_SBCK_014-2b>¶
<pb:KR2k0037_SBCK_014-2b>¶
揚州府志　賦役書　國家稽古定制以版籍覆天下下甲而賦¶
税一以田畆為定時海内甫平民新出湯火揚州圡著僅十八户¶
已漸復四十餘户自餘多流寓有軍民匠灶力士校尉馬船户之¶
属畢以其業為籍有司更十&KR0010;一清覈按其户口登耗與事産田¶
粮收除之数以審均其徭賦如令甲云賦二等夏徴夏税秋徴秋¶
粮揚州&KR0010;徴夏秋税粮三十五萬餘石户工部所派存留起運該¶
納之科諸規則甚具貢課或非任土所有則以折徴其役法則有¶
里甲均徭及雜泛諸役悉𠋣辦于民當是之時淮南地愽衍凢田¶
圡民得以其實自占多沃壌諸塘蕩灘塲茭牧種殖之利悉捐以¶
聴民不領于縣官經費時則靡有旱涸&KR0075;溢之災而國&KR0004;法令𫿞¶
察吏靡所縁為奸于税粮易供即賦重而民不稱憊焉然于時興¶
<pb:KR2k0037_SBCK_014-3a>¶
化民孫関保挾諸富人睚眦奏訐欺隐田地状事行徙諸圡民于¶
𣵠州良鄉増興化浮粮二萬石而泰州當揚十屬之一&KR0010;賦當其¶
什三率田一頃科粮六石有餘于則壌不均已甚二邑苦偏累矣¶
宣徳中令天下沿河商旅輳集䖏所設立鈔関&KR0010;遣御史及户部¶
官監收船料鈔所㩁本色錢鈔輸内帑以備賞賚或徴折色銀歸¶
太倉備邉儲揚州鈔関之設自此始而馬政一統于南太僕寺先¶
是種馬未有定額弘治中以揚州&KR0674;江以北論地畆養馬視北直¶
&KR0674;七府例其制以一児四騍為群立群頭五群為一大群立群長¶
在江北率田二頃領児馬一匹三頃領騍馬一匹&KR0010;免其租入每¶
二&KR0010;責納一駒觧太僕俵散以備&KR0016;操凢種馬倒死及孳生不及¶
数者責之償而民間苦養馬甚通州海門地斥鹵興化濵湖之鄉¶
<pb:KR2k0037_SBCK_014-3b>¶
不宜馬故無免徴田及六安州宣城災乃令通州興化代領養民¶
計丁授馬馬死至破産鬻子以償芻牧觧俵之費不與焉又其孔¶
亟者也(通州代六安養馬八百五十匹<折 t="33"/>興化代宣城養/馬五百四十匹每十丁養児馬一十五丁養騍馬一)自是以後¶
揚州数&KR0013;水害江儀以南東連泰州如臯通州海門田濵江者苦¶
江潮侵嚙無已特而海門東北迫巨海海上潮&KR0186;漂民廬産江海¶
交侵壌地悉坍没乃屡遷縣治于内地以避之自元至元中一徙¶
禮安鄉編里三十有七已遷餘中塲已又遷金沙塲所存里僅十¶
四乃割通州清幹鄉之六里與州民鹵丁錯壌而䖏區區殘民遺¶
圡以綴旒于荒烟草蕩之中可哀痛矣江都以北髙郵寳&KR0063;西逼¶
汜光白馬諸湖以一縷堤為扞蔽而全湖水皆東注自湾頭運塩¶
河水東行者時北注而泰州之下鄉與興化受其委秋水時至或¶
<pb:KR2k0037_SBCK_014-4a>¶
決防或溢堤而上諸郡縣環望皆大澤&KR0010;籽粒無復望民㡬魚鱉¶
者数矣而縣官額徴夏秋税粮不可减於是嘉靖&KR0004;海門知縣陳¶
誨上䟽言海門臨江枕海三面風濤額有田地十坍八九雖經歷¶
年奏勘多拘原額不䝉開除致使僻海窮民不沾聖化包賠年乆¶
愈加靠累一遇徵收啼哭載道竊惟乗除消長理数自然若新懇¶
者既合增科則坍沒者亦&KR0063;除豁今以既沒之地徴先存之賦剜¶
有限之&KR0079;&KR0063;無窮之差𫝑誠危急若不蚤為蠲豁&KR0178;窮迫之下致¶
生他變䟽上未報會廵撫都御史唐公龍奏准粮一石折徴銀三¶
錢已又折徴輕價銀一錢五分寛之(先是本府知府鄧文質奏准/勘實海門&KR0013;灘田地草塲一)¶
(千五頃六十二畆尢分&KR0063;豁粮五千一百四十九石零題准每米/一石折銀四錢嘉靖初唐公龍又題减一錢與小麥豆每石各折)¶
<pb:KR2k0037_SBCK_014-4b>¶
(銀三錢雖减折輕價其實小民望水賠粮十五年知縣吳宗元欽/奉/詔書内開各處水衝沙壓田地負累人户賠納曾經具奏者)¶
(撫按官查勘明白照例除豁申呈撫按每石止徴脚價銀一/錢五分民困稍蘇然縣地續坍㡬盡今存者無㡬矣詳見後)時興¶
化民張孜等亦以浮粮困累詣闕奏請均丈田畆攤其粮于他州¶
縣議者以為紛更病隣禁勿聼而監察御史錢嶫(通州/人)為通州䟽¶
言養馬之害曰臣按洪武年間取勘地圡養馬通州海門瀕江邉¶
海中復係運塩河故無派俵馬亦無免徴田粮永樂中六安州灾¶
傷暫令替養地鹻水醎草圡不服雖稱種馬並不産駒痩損倒死¶
十常八九一經費&KR0024;動至傾家起觧赴京百無一選每年部司文¶
移不過令徴價前徃北方收買觧俵費用不貲艱苦萬状是通州¶
民獨受養馬之害　朝廷實未嘗𫉬通州一馬之用也臣請照海¶
<pb:KR2k0037_SBCK_014-5a>¶
門縣先年奏准事例一體除豁(先是永樂六年海門縣𦒿/民張暹奏蒙依准除豁)如不得¶
已或照徐豊等䖏通徴折色止將種馬免養以蘇民困部尚書張¶
公瓚覆其議於是通州種馬遂罷而興化民援例上請因併令種¶
馬悉變賣&KR0010;備用馬匹仍照所坐本折徴觧他州縣如故通州民¶
徳錢甚為立祠祀焉盖　列聖休養生息垂二百年於民瘼靡所¶
不軫念蠲租减折之令無&KR0010;而不下即軍國大計不能盡捐以便¶
民然徳意深逺矣今　上&KR0004;承大綂深念江淮咽㗋重地諸㤙恤¶
獨厚三年以養駒累民令變賣輸銀九年以種馬變價太重令諸¶
存留種馬盡變賣即上馬母過八両每&KR0010;量徴芻料而通州興化¶
以先䝉蠲免故并芻料俱免徴又明年因革淮安&KR0309;税𫿞諭撫按¶
官查所属有非税課正徴而為無名征課者盡裁革之十四年興¶
<pb:KR2k0037_SBCK_014-5b>¶
化縣灾准以臨清倉米萬六千石抵其兌運二十一年湖大决髙¶
郵興寳諸縣&KR0013;灾甚知縣歐陽東鳯上言州縣之&KR0013;水者衆矣未¶
有如興化之盡為汚池沒及廬舎連三月而不减退横目之民莫¶
必其命加以偏重之賦其何以堪於是准興化浮粮二萬石永改¶
折色盖加意窮民如此是後倭数蹂躪朝鮮沿海所在設備亡何¶
而兩宫三殿災大司農日殫屈上方深居大内艷心于瓊林大¶
盈之事而淮南市猾亡頼以事濳京師購諸中貴人中貴人亦欲¶
從&KR0119;　上㫖以隂為谿&KR0676;地而関津𣙜税之使四出矣二十五年¶
始遣中使𣙜兩淮塩&KR0010;増行塩八萬餘引供内帑而正塩大阻語¶
具塩法志中未㡬而儀真亡徒因羽林百户馬承㤙上請儀真故¶
有工部厰征商税裁革日乆若遣中官駐劄&KR0010;可𣙜税銀六萬有¶
<pb:KR2k0037_SBCK_014-6a>¶
竒濟大工於是設儀真税監督𤓰儀沿河商税(先是抽分衙門起/于景泰年間題奉)¶
(欽准于南京工部分委主事一員駐劄于儀之磚厰凢江南造/甓上供者總集于儀真遇軍民商旅船北上該衙門給帖附運于)¶
(清源于通津至𨺚&KR0159;四年總河工部准咨為設䖏錢粮以濟工程/始以磚厰衙門兼𣙜徴関税之務凢客船上河下江過&KR0309;者分別)¶
(長短載抽税至萬曆九年埠頭&KR0253;烝等具告漕撫尚書凌咨南京/工部題革磚厰分司并関税革免其由閘関税歸併南河&KR0048;中)¶
諸分委抽税官所在相望&KR0004;至民大駭商旅至委貨自亡匿而𤓰¶
洲民多逐末𠋣&KR0018;販自給驟若奪其所為命罷市鼓噪者累日頼¶
有司調停安輯之頋商旅出途者日寡𫝑不能取盈乃令坐賈包¶
税又&KR0186;以事株逮諸富人動稱匿税必盡沒其家貲乃已諸奸徒¶
附從為羽翼者驟起家鉅萬輸内帑什一而已其後又以山東礦¶
税使兼理淮揚船料因盡括郡縣庫藏以輸大内而委官馳傳横¶
<pb:KR2k0037_SBCK_014-6b>¶
行動挾阻撓　明㫖為恐喝人情益洶洶焉時廵撫都御史李公¶
鋕廵按御史安公文璧俱䟽争甚力李公尋以忤　㫖罷去而諸¶
宿猾亡頼益自恣無所憚又䟽言加増沿江船料可八萬江中洲¶
田增課可二十萬　上俱可其奏以儀真税使兼𣙜船料勅南守¶
備監專督洲田事洲田者沿江州縣田坍沒者沙土委積日乆漲¶
江中為沙洲江儀泰興去海逺洲長茭蘆其髙阜或可田其在通¶
州海門如臯者近海水醎鹵多積沙或築埂以禦外朝而稍樹藝¶
其中唯殖榖不長蘆故自泰興而上以洲名自如臯而下以沙名¶
舊制蘆田俱輸課工部以供　&KR0129;服　御噐及修城陵諸費以主¶
事一員專董蘆政厥後民田坍没数多附洲民乞于蘆課正供之¶
外佃餘地以納坍糧漕撫臣業&KR0098;其議而蘆政以職掌争之力且¶
<pb:KR2k0037_SBCK_014-7a>¶
南北争訟民至相賊殺不顧而海門自四遷後沙地悉委江中為¶
崇明所侵㩀縣士民至詣闕奏勘未能復及是而奸徒因以為利¶
焉會有　㫖詰責中使督洲田價急于星火諸佃沙洲田者所費¶
墾培工本既不貲且當頽流奔逸之中此崩彼漲消長不常而責¶
每頃多者價百金民間即捐貲産不甚惜世為子孫無窮之害矣¶
當是之時中貴人搜括利孔無遺𥮅而太倉錢榖不滿三十萬𫝑¶
不能供邉儲乃𫿞檄郡縣有司民間積逋京庫舊賦自六年以内¶
及馬價未完者限一&KR0010;内併完以濟邉儲緩急郡縣吏待罪帶徴¶
慮不能復恤民顧　詔書猶以不&KR0216;加派細民及誡中使母优害¶
地方為諄諄云時都御史李公三才廵撫江北所上䟽尤懇切畧¶
言自礦税煩興萬民失業朝野&KR0349;然莫知為計閣部九卿䑓省百¶
<pb:KR2k0037_SBCK_014-7b>¶
執事無不剖心極言而　皇上莫之省也征𣙜之使急于星火搜¶
括之令宻如牛毛今日開某礦明日増某税怠玩者禠職阻撓者¶
逮罪上下相争唯利是聞逺邇震駭怨讟載道如臣境内千里之¶
區抽税理塩蘆政之使棊置星列如捕亂亡加以無頼亡命附翼¶
于虎狼不逞奸徒託名于城社假㫖詐財動以萬数破産傾家十¶
人而九至如楚中掘墳得財生者含寃死者&KR0013;虐毒施人&KR0017;莫敢¶
誰何然此軰固不足責也獨念　陛下天托以司牧之任而乃甘¶
為此掊尅之舉　祖宗傳以赤子之衆而使罹此流亡之&KR0429;清宫¶
静夜試一思之臣知其決不&KR0216;且安矣且一人之心千萬人之心¶
上爱珠玉人亦爱温飽上&KR0104;萬世人亦爱妻孥奈何　陛下欲黄¶
金髙于北斗之儲而不使百姓有糠粃升斗之儲　陛下欲為子¶
<pb:KR2k0037_SBCK_014-8a>¶
孫千萬年之計而不使百姓有一朝一夕之計試觀徃籍朝廷有¶
如此政令天下有如此景象而有不亂者哉元政不綱黷貨無厭¶
群小擅命横征暴求是以萬民不忍共託命于　太祖　太祖是¶
以&KR0108;其一劍掃清&KR0126;濁受天大寳是以得携而傳之　陛下詩云¶
殷鍳不逺在夏后之世此善鏡者也䟽凢三上俱中&KR0397;不報盖是¶
時開採𣙜税之使徧天下而楚中&KR0013;禍&KR0057;酷不獨淮以南然矣¶
蘆洲　揚郡濵江之有蘆洲者惟通州江都儀真泰興如臯五州¶
縣在通州之洲十有六曰蘆涇沙曰煙墩港曰任港沙曰破圍沙¶
曰蘆潭港曰桃花港曰牛路曰韓家港曰暫港曰姚港曰潎港曰¶
周家港曰&KR0069;港曰葛家港曰潘灶港曰劉家沙又名青草沙江都¶
之洲十有五曰花園港曰新興洲曰卞家洲曰&KR0073;民洲曰保固洲¶
<pb:KR2k0037_SBCK_014-8b>¶
曰永豊洲曰後寕洲曰復業洲曰永興洲曰小新洲曰順洪洲曰¶
家家洲曰鞋底洲曰自陞洲曰復業砥柱洲儀真之洲有十曰青¶
山嘴曰一創港曰朱輝港曰舊江口曰鐡錠港曰馬家港曰黄連¶
港曰新港曰何家港曰儀真衞東溝洲塲如臯之洲十有四曰北¶
沙曰南草灘曰錢家圩曰短脚圩曰北草灘曰南扒頭曰東北扒¶
頭曰北扒頭曰三角沙曰張家圩曰楊家圩曰薛家圩曰吳家圩¶
曰駱駝沙泰興之洲十有一曰&KR0253;家洲曰新河口洲曰新王洲曰¶
華光洲曰煙墩洲曰姜溪西洲曰姜溪東洲曰永生老洲曰永生¶
南官洲曰永生三洲曰永生四洲¶
河渠志　昔者禹抑洪水平九州任土作貢揚州沿于江海浮于¶
淮泗于時江淮各自為瀆貢道未通沿江入海而入淮逹于河也¶
<pb:KR2k0037_SBCK_014-9a>¶
治古國用簡賦取足于王畿無所事漕雖江海險阻不為害春秋¶
之際吳王夫差將北伐齊覇中國於䢴江築城穿溝其東北通射¶
陽西北至末口江淮之通自此始或云北神堰亦夫差所築也(注/北)¶
(神堰在楚州城北五里吳于此築堰/者盖淮水底低溝水髙防其泄也)是後吳王濞開䢴溝自揚州¶
茱茰湾通海陵倉及如臯蟠谿濞以諸侯專煑海為利鑿河通道¶
運海塩而已三國以後道湮塞水經注所載淮隂縣有中瀆水謂¶
之䢴江亦曰韓溟溝自江東北通射陽固已畧焉弗詳隋既平陳¶
&KR0774;帝幸江都乃命尚書左丞皇甫大𤼵淮南諸州丁夫十餘萬開¶
䢴溝自山陽至揚子江徑三百餘里自是始自揚子逹六合由山¶
陽瀆入淮矣唐都関中漕江南粟毎以&KR0010;二月至揚州斗門四月¶
始渡淮入汴置廵院𤼵運使于揚子於是刺史齊澣以&KR0243;州北距¶
<pb:KR2k0037_SBCK_014-9b>¶
𤓰歩沙尾淤塞者六十里舟多敗徙由京口埭治伊婁渠逹揚子¶
(即今爪/洲河)以&KR0010;無敗舟减運錢数十萬先是漢陳登守廣陵治山陽¶
築塘為田號陳公塘謝安鎮廣陵之歩丘(今邵/伯鎮)亦築埭溉田民以¶
比于邵伯&KR0372;棠曰邵伯埭其後杜佑決雷陂李襲譽築句城塘及¶
元和中李吉甫為淮南節度使復大修陂塘築堰于髙郵泄有餘¶
防不足以通利漕輓旁&KR0517;田千餘頃今所謂平津堰者也宋都汴¶
梁&KR0010;漕東南粟六百萬斛於是江淮漕最重太宗時𤼵運使喬惟¶
嶽于建安軍創斗門二築三堰設懸門積水潮平乃&KR0165;之以便漕¶
天禧中發運使賈宗言諸路&KR0010;漕自真&KR0045;入淮汴歷堰者五粮載¶
煩于盤剥舩艦速壊請開揚州古河繚城南接運渠毁龍舟新興¶
茱茰三堰鑿近堰漕路以均水𫝑&KR0010;可省官費数十萬詔從之明¶
<pb:KR2k0037_SBCK_014-10a>¶
年役成水注新河與三堰平漕大便利其後漕規&KR0230;弛河淺涸日¶
甚宣和中詔𤼵運使以車畆水運舟尋遣中使按視欲浚運河與¶
江淮槩平或議于盱眙鑿渠出宣化鎮口下𤼵運使陳亨伯議亨¶
伯遣其屬向子諲視之子諲曰運河髙江淮数丈自江至淮数百¶
里人力難濬昔李吉甫廢閘置堰曾孝藴𫿞三日一啓之制復作¶
歸水澳河惜水如金比年行直逹之法走茶塩之利且&KR0063;奉&KR0096;倖¶
朝夕經由或啓或閉不暇歸水又頃毁朝宗閘自洪澤至邵伯数¶
百里不為之節故山陽上下不通欲捄其弊宜于真州太子港築¶
&KR0309;一以復懐子河故道於𤓰州河口作&KR0309;一以復龍舟堰於海陵¶
河口作&KR0309;一以復茱茰待賢堰使諸塘水不為𤓰洲真泰三河所¶
分於北神相近作&KR0309;&KR0096;閉滿浦閘復朝宗閘(在淮/安界)則上下無壅矣¶
<pb:KR2k0037_SBCK_014-10b>¶
亨伯用其言于是運舟復通利紹興&KR0004;以金兵蹂躪内地詔毁拆¶
真揚閘堰及真州陳公塘無令走運河以資敵用於是揚州湾頭¶
口閘及通泰白蒲諸堰並决毁顧𫝑不能遏敵&KR0016;徒廢堰以漫浸¶
民田于禦虜之䇿末矣紹熈中淮東提舉陳損之始言楚州髙郵¶
之間陂湖𣺌漫茭葑彌滿宜創立隄堰以為瀦泄乃築堰自江都¶
經髙郵楚州寳&KR0063;北至淮隂逹于淮鑿新河自髙郵入興化東至¶
塩城極于海又于揚州&KR0469;鎮創斗門引水由泰州海陵南至泰興¶
徹于江所經畫甚具溉澤鹵田以百萬頃(近日議入江入海/水道當以此為據)両淮¶
之民頼焉自春秋䢴溝之役迄于宋千有餘年河或通或塞諸隄¶
堰或時廢置不常大較廣陵地髙阜西自盱泗夀春諸㲼澗泉潦¶
之水越十四塘注于髙寳之三十六湖東北趋射陽塩城入海東¶
<pb:KR2k0037_SBCK_014-11a>¶
南入江水順流徑直易泄宋胡宿所謂江習下而河踞髙若隄防¶
一決涸可立而待為運道梗故以塘瀦水以&KR0309;止水以澳歸水以¶
堰平水以㴠泄水以閘時其縱閉使水深廣可容舟有餘則用浸¶
&KR0517;以無閡運道而止矣且于時黄河未徙而南宋咸平熈寕中一¶
決鄆州入淮泗再大決澶州合南清河入于淮俱遣使者捍築而¶
塞淮水自楚州以北𠋣髙家堰為捍蔽淮獨趋雲梯関下海不䦨¶
入于諸湖故淮南河雖時有泛溢不為災乃今昔之利害殊焉元¶
置海道轉運使凢東南漕俱仰海運淮揚河復湮廢　明興　髙¶
皇帝定𪔂金陵引江帶湖運艘尾衘鱗次進江以北不事漕洪武¶
九年用寳&KR0063;老人栢叢貴言𤼵淮揚丁夫五萬令有司督甃髙寳¶
湖隄六十餘里以捍風浪已栢叢貴又言寳&KR0063;自槐楼抵界首沿¶
<pb:KR2k0037_SBCK_014-11b>¶
湖隄屡修屡圮民苦役無已時開寳&KR0063;直渠便從之繇是就湖外¶
直南北穿渠四十里築長堤一長與渠等期月而成引水于内行¶
舟盖以休息民力且令舟行者免湛溺之患于&KR0104;人至矣　成祖¶
擇天下形勝都北平京師百司庻府衞士編氓仰東南漕粟為最¶
急永樂中用濟寕州同知潘叔正言罷海運復元㑹通河故道又¶
徙河故道自開封北循魚䑓塌塲口入㑹通河南與淮會於是運¶
河跨江絶淮經河越濟兼四瀆之水為漕用而䢴溝為其員官視¶
唐宋時益重矣先是平江伯陳瑄督海運及㑹通河成命瑄理漕¶
河事瑄既䟽清江浦遂浚𤓰洲儀真二&KR0309;祛潮港之湮築髙郵寳¶
&KR0063;范光白馬諸湖長隄於髙郵湖内鑿渠四十里搆梁以便牽道¶
(後康濟/河因此)開揚州白塔河以通大江置江口四閘江南漕舟由常州¶
<pb:KR2k0037_SBCK_014-12a>¶
西北孟瀆河渡江自運塩河至湾頭入漕以省𤓰洲盤&KR0309;之費(後/以)¶
(分泄漕水及&KR0059;/塩船盛行遂廢)又倣宋平水法于運河東岸為减水閘洞以限則¶
水𫝑七尺以下畜以濟漕水長則减入諸湖會于射陽湖以入海¶
用水有節&KR0517;溉&KR0057;便岸東西之田皆利焉&KR0004;治䢴溝時有欲由滁¶
州六合縣鑿河通運瑄以六合多石阻涸&KR0186;損舟漲則&KR0057;險易為¶
敗乃決復唐宋故河自淮南抵北通州数千里漕渠皆瑄所經綜¶
至詳悉迄于今是頼自是以後黄入淮沙泥墊淤𫝑漸髙于裏河¶
淮入海滋不利時破髙家堰而南又挾黄入新荘閘黄水内&KR0517;而¶
揚州陳公句城諸塘乆䆮廢附塘民或盗決防種蒔其中諸水悉¶
奔注髙寳邵伯三湖&KR1071;瀁三百餘里粘天無畔每伏秋水𤼵西風¶
駕浪砰訇若雷鼓舟觸隄&KR0186;碎又𫝑不能無決隄隄決而迤東之¶
<pb:KR2k0037_SBCK_014-12b>¶
田没焉甚則衝城郭漂室廬其為害已劇弘治中黄河大決原武¶
瀰漫四出命户部侍郎白昂徃治之昂既防塞諸決口分黄河使¶
南入淮患稍寕乃奏以㑹通河餘貲開&KR0232;河于髙郵堤之東自州¶
北之杭家嘴至張家溝長竟湖両岸擁土為隄樁木磚石之固如¶
湖岸引舟内行以避甓社諸湖之險功成賜名曰康濟河盖即¶
平江伯瑄所鑿故河也是時洪武中栢叢貴所議開寳&KR0063;越河亦¶
湮廢日乆正德十六年提河郎中楊㫤言寳&KR0063;湖極險當倣髙郵¶
弘濟河例築越河嘉靖中御史聞人詮員外郎范韶按察使仲本¶
屡以為言事因循不果行而五塘或修或廢大較不能𤼵長䇿復¶
舊制為國計長逺之慮僅&KR0024;苴隄閘為文具已耳嘉靖末塘益廢¶
民請輸官租為田然湖積水愈多引而入江不虞涸故運道亦通¶
<pb:KR2k0037_SBCK_014-13a>¶
𨺚&KR0159;四年黄河決崔鎮淮大潰髙家堰水洚洞東注溢山陽髙郵¶
寳&KR0063;興塩諸州縣漂室廬人民無数淮揚墊焉淮既東黄水亦躡¶
其後決黄浦八淺沙隨水入射陽湖中膠泥填閼入海路大阻乆¶
之乃東漫塩城之石䃮口及姜家堰破范公堤而出入于海自邵¶
伯湖南奔𤓰儀入江又旁奪芒稲白塔河以去每&KR0010;夏秋之交諸¶
郡縣實土楗城門城不沒者数尺蓋灾甚矣萬曆六年上遣督¶
河都御史潘季馴行相視乃申平江伯故畫築堤起武家墩經大¶
小澗至阜寕湖以捍淮東侵築堤清江浦沿栁浦湾迤東以制河¶
南溢自淮至徐築遥縷隄亘六百里以束水歸漕河暫安唯寳&KR0063;¶
越河議尚䆮十年湖益洶湧溺舟撫按臣相継題請給事中陳大¶
科上䟽極言利害議始決以十二年築新堤一道西仍舊堤加髙¶
<pb:KR2k0037_SBCK_014-13b>¶
厚南北建二石閘其明年役成奏聞賜名弘濟隄於是運舩入髙¶
郵寳&KR0063;經両越河不復苦漂損如異時然後知建言者之為利也¶
其後黄𫝑強奪淮入海清口阻淮水漫泗州城浸　祖陵樹木事¶
聞　上震怒為譴罷督河大臣於是議者洶洶有欲撤髙堰復引¶
淮入湖淮揚民大震恐曰徃年潰堰事可鍳今以二十年積瀦之¶
水令建瓴而下　朝廷即以泗為重顧可使運道決裂且&KR0216;二郡¶
億萬生靈盡為魚鱉&KR0088;於是　上再遣科臣與漕撫臣共勘議始¶
奏言分黄導淮事矣分黄者自黄家嘴導河分為一支趨五港&KR0517;¶
口徑入海以殺黄𫝑母盡入淮導淮則自清口闢積沙数十里又¶
于堰旁若周家橋武家墩稍引淮支流入于湖為䂊浚入江入海¶
路以分洩之而若山陽之涇河寳&KR0063;之子嬰溝皆可逹廟湾在塩¶
<pb:KR2k0037_SBCK_014-14a>¶
城則開石䃮口興化以東開丁溪河為入海路鑿江都淳家湾(即/金)¶
(家湾二十一年新開以䕶/湖隄是年復加浚深廣)横絶運塩河入芒稲河徑逹江其射陽¶
湖淤已乆濬罔功則就歐陽東鳯所開神䑓河為深廣之畫逾年¶
始定二十三年奏括帑金五十萬役山東河南江北丁夫二十萬¶
計諸役畢大舉其明秋工告成淮果大出清河口　祖陵水䆮退¶
而泗患寕焉已叙諸臣勞咸賞賚進秩有差時河漕臣各分主一¶
議(總河主分黄議/總漕主導淮議)然淮實以黄力分及闢淤沙而出不以周家橋¶
通塞為增减異時潘中丞季馴所力持母輕議髙堰意深逺矣邵¶
伯湖故無越河其險如髙寳湖隄数敗及是督河科臣請之業有¶
㫖&KR0098;行而分導工大舉未遑二十八年總河漕尚書劉公東星¶
申前畫明年邵伯越河亦成自唐宋通運以來治河䇿凢屡變然¶
<pb:KR2k0037_SBCK_014-14b>¶
蓄水惟恐不足至國&KR0004;猶未甚遠故於𤓰儀則復攔潮通江諸閘¶
于通泰泰興海門則修江海諸堰于髙寳則倣平津之法而興化¶
為秔稲區乃百餘年而獨苦水害環三百餘里巨浸以漫衍于腹¶
心其受無涯其歸無所遏上流而無所洄瀦導下流而無所輸㵼¶
若病蠱然失今不治𫝑將日深昔害一而利什今利什而害百不¶
可同年而語矣諸𤼵治水議不可殫記其大者無如固髙堰復諸¶
塘䟽海口撈淺積修石隄李少師春芳嘗主固堤復塘之議(興化/志載)¶
(復五塘&KR0004;議/非文定筆)其序髙堰定議曰甚哉前人之制不可輕變髙堰創¶
自漢陳元龍唐宋以來莫之有改國朝陳恭㐮經畫&KR0057;詳所恃以¶
障淮泗而翰漕渠者関係尤重或以為無益而廢之近則黄河南¶
徙恊淮内&KR0517;無論衝決湖隄渰沒下邑其𫝑必至慓悍難制漕輓¶
<pb:KR2k0037_SBCK_014-15a>¶
艱阻所&KR0104;不獨在民則變法之過也髙堰築矣十四塘不復猶之¶
無堰盖西來諸水由天長六合而下有諸塘以畜之旱則㵼入漕¶
渠以濟運潦則南注之江一經隳壊西水徑迫三湖漲湖潰堤為¶
運道&KR0104;烏可不復是隄堰塘閘皆相成以為運河之利舊法具在¶
行之在人惟揚之&KR0104;其少釋矣乎海口議則興化令歐陽東鳯建¶
言射陽湖葑泥淤塞捞濬為難宜于射陽之傍二十餘里開神䑓¶
河自披絲網以至神䑓庒迤北由葫蘆港迤西出朦朧喻口直走¶
廟湾為入海要道其後祝給事世禄又䟽言興化起大宗湖由舊¶
官河歷岡門鎮至石䃮五十餘里宜展開数十丈濬深丈餘則釜¶
底盡傾而附䃮者不苦淺渇可以常俾通流㴞㴞赴海諸郡縣之¶
昏墊庻有起乎事勘議未報撈淺積則髙郵人王儆之議以為國¶
<pb:KR2k0037_SBCK_014-15b>¶
&KR0004;平江伯理漕運時置平水閘以三尺五寸為制仍置淺船編審¶
淺夫以時撈淺俾無壅塞夫何邇年以來法乆寖敝閘故猶在制¶
不如前而淺夫有名無實矣夫以客圡培岸岸日益髙河日益壅¶
將以為漕之利而不知為漕之害也盖河底髙則塘岸轉或弗固¶
蓄水盛則輸洩時或不及一值乆隂水𫝑騰湧上河先沒下河継¶
之遂使膏&KR0254;沃壌盡為魚蠏之區漕舟阻險亦增損壊宜倣先年¶
規格𣷹修平水閘座酌為定制恒存六尺之水水但過格自然下¶
流漸長漸&KR0165;永無淹漫責令淺夫專務撈濬&KR0712;棹&KR0259;泥令幇岸益¶
厚不許加髙河底日益浚深縱遇旱亢亦不虞塞俟運舟過盡乃¶
放閘洞之水&KR0517;下河之田利之大者也而郭𠫵政光復守楊時為¶
砌石隄議曰&KR0045;屬河道延袤二百餘里諸湖所滙巨浪排空所恃¶
<pb:KR2k0037_SBCK_014-16a>¶
者一線之圡隄耳徃年潰決之患可為寒心已議包砌磚石以河¶
工多事災沴相仍所包砌無㡬其餘止用樁板蘆笆易于朽爛日¶
遭衝刷鮮不崩裂是&KR0010;修之功無寕日而潰決之患無時已也與¶
其&KR0010;&KR0010;修守費工力于不貲孰若一勞永逸以保萬全之安除已¶
完石工其餘&KR0063;議險要約萬七百餘丈宜行治河官覈實盡行甃¶
砌計&KR0010;過運船七千餘艘議令减装圡宜量帶磚石其磚議於近¶
河適中䖏所燒造&KR0063;用價值即于輕齎䖏給計&KR0010;可帶磚百十萬¶
不数年而工可通完長河屹然成金湯之固此百世利也如数君¶
子言皆良畫或格不行或行而未盡主河渠事者亟留意焉　贊¶
曰昔司馬遷從負薪宣房悲瓠子之詩而歎之曰甚矣水之為利¶
害也而作河渠書舊郡志列河渠于山川盖其事難言之余在淮¶
<pb:KR2k0037_SBCK_014-16b>¶
南時所聞分黄導淮議頗詳惧乆而湮沒乃次昔人治水之變庻¶
言淮南河者知所折𠂻乃今天下所𨼆&KR0104;而不可測莫大于黄盡¶
徙而南倘蝕歸仁隄亂淮泗而下湯湯懐山㐮陵將見于他日余¶
未敢深言之也　附議(按五塘蓄水之説歷&KR0026;前代興革復之為/利必矣然近亦有言其不當復者附載其)¶
(説潘中丞治水或問有云五塘蓄水濟運先年設有堤閘今皆圮/矣可不復舉乎&KR0063;之曰某&KR0004;至時亦嘗鋭意求復反覆行勘查得)¶
(小新塘與上下雷塘相接西去揚州郡城十餘里水由淮子河入/漕河句城塘西去揚郡㡬三十里水徑奔儀真由嚮水閘出江四)¶
(塘皆隷江都縣唐長史李襲譽所築也陳公塘&KR0674;儀縣其水亦奔/嚮水閘出江漢廣陵太守陳登所築也句城陳公二塘地形髙阜)¶
(水俱無源惟藉雨積小新上下雷三塘受&KR0026;音閣後及上方寺後/并本地髙田所下之水而局面窄小蓄水無多故漢唐二臣築塘)¶
(積水以為溉田之計非以資運也今若慮漕渠淺涸借此水濟之/則不宜築塘以障其流縱有閘座宣&KR0165;無㡬且冬春運河水淺彼)¶
<pb:KR2k0037_SBCK_014-17a>¶
(先涸矣若慮湖水漲漫借此塘以障則諸水皆從揚儀徑奔出江/與諸湖了不于渉也如欲復前人之故業蓄水以既髙亢之田於)¶
(民未必無益但民間承佃為田輸價不貲&KR0010;納之課亦不貲必湏/盡行償貸築隄建閘費&KR0057;不貲必湏大為䖏分矧田髙之民欲積)¶
(田窪之民欲&KR0165;築堤建閘之後盗決者多必湏𣷹設官夫防守當/此勞費災傷種種難于措辦故馴謂其是尚可緩也又近江都志)¶
(所載張知縣寕五塘議曰五塘之議薦紳士民毎重之然議復矣/旋且議能議罷矣旋且議復迄今無成説焉余每詢士大夫及濵)¶
(塘之父老商之有議復者謂塘之復有五利焉一曰溉田盖揚之/田西北圡髙而脉&KR0484;稍亢陽則禾易焦築塘蓄水則旱魃不灾利)¶
(一一曰濟運&KR0045;當南北咽㗋江南数千粮艘北渉揚子津其地水/淺而舟澁復塘蓄水或遇淺澁則決以&KR0517;漕可飛輓而北利二一)¶
(曰形𫝑盖五塘蜿蜒崗阜其髙可以眺逺而其甌窶又可以伏竒/昔趙葵之破李全髙駢之禦黄巢皆此地也塘復設有不虞必不)¶
(敢西向而窺我右臂利三一曰䟽漕盖惟水由漕南下至淮子河/口與五塘之水遇淮水南來塘水東合塘之水大横遏為敵則淮)¶
(不得遂其就下之性其𫝑不得不壅激而逆走邵寳諸湖湖隄漲/決在所不免惟塘復水蓄則淮順流而下湖腹常枵而隄不復決)¶
<pb:KR2k0037_SBCK_014-17b>¶
(矣利四一曰風氣盖五塘依廽于蜀岡之麓營衞相附脉絡相連/塘復則風氣有所鍾而不外&KR0165;葆靈毓秀必有豪雋挺生其間者)¶
(利五有此五利故曰復之便其議不復者曰塘之復不復可不可/余不敢知姑以子之五利言似皆耳食爾且以句城一塘膏壌九)¶
(千六百畆四圍皆山起髙可二里許止東南一蹊可通烏塔溝入/官河且中又無宿水可蓄不過&KR0049;時雨暴集耳夫雨多則田已先)¶
(&KR0243;何藉于塘雨缺塘亦焦釡民田何頼焉即如説者有可蓄亦不/過&KR0517;烏塔両岸耳其餘固不能以長綆汲而上也以溝岸之田&KR0517;)¶
(溉無㡬而先沒九千六百之膏沃孰為勝筭乎上雷下雷大抵若/此惟有小新一塘差可蓄水盖此塘僅二百畆身䖏其髙有婆邏)¶
(墩之水汩汩不絶穿中而過倘設一减水閘少蓄多&KR0165;可以&KR0517;数/千畆餘故不敢槩論也其曰濟運者則又為不睹時務盖昔之時)¶
(患在水少今之時患在水多即二十四年一&KR0010;中開涇河開子嬰/開金湾唯慮&KR0165;水之不速而又何假于塘耶即昔者諸大夫建議)¶
(甚悉然後先不同時故不得以膠柱也况濟運之説以臆度之竟/不可曉盖漕艘之渡惟始于正月終于三月五塘即有宿水一決)¶
(即潰潰則竭安能潺潺三月耶其曰形𫝑&KR0057;不可知夫山川設險/有國之利孰不頼之但揚南&KR0109;長江北枕三湖兹二險者詎直揚)¶
<pb:KR2k0037_SBCK_014-18a>¶
(為稱首即海内號要害焉彼崛強氐虜且哆口投鞭矧兹弹丸泥/淖乎如必藉口李全黄巢之事奚啻守株矣乃至䟽漕之説益為)¶
(無稽夫淮子河去卲伯四十里而遥亦安能&KR0205;壅之而北使其潰/隄敗岸耶且淮為四瀆之一使塘水果能與敵是為巨浸又安能)¶
(築隄断流使横遏而不得出耶為此說者抑且自相矛盾況淳湾/之決非塘復之年乎風氣之論斯形家言余所未習不敢緩頰但)¶
(此塘毎&KR0010;國租二百金昔之&KR0010;曽𣙜民佃價二千租不可已則必/撒派于不塘之民佃不能償則又&KR0018;棄業之家一意圗復計必經)¶
(&KR0010;且非千金不能供閘費俱所謂不便也夫奪民之田而棄之又/竭民之力而為之捐已成之業為必不可常之功故曰不復便余)¶
(聞之逡廵以謝諸大夫父老其所議復不復可不可各據一方並/有良畫余不能去取其間也姑存之以俟有識者按二議非不甚)¶
(辯但復塘五利之説亦必不可易至區區先年佃價及&KR0010;租二百/金抑末也今天下不經諸費何限五塘&KR0010;入如大海涓滴所濟寕)¶
(㡬但非常之事得人而任豈直五塘自葉城以下迤西諸塘皆當/修治必母恡小費母虞掣肘母限&KR0010;月𫿞立規制決臻成効如苟)¶
(且塞責旋作旋廢而已則/不如因循舊貫無輕勞人)¶
<pb:KR2k0037_SBCK_014-18b>¶
江都　運河(在城東南䢴溝也漕運志作漕河一統志作官河又/名運河西南自儀真江際東行四十里至石人頭入)¶
(江都界又十五里至揚子橋南自江都縣𤓰洲鎮北行三十里亦/至揚子橋二河始合東折北行六十里入邵伯湖又北行六十里)¶
(入髙郵界又北行四十里至界首入寳&KR0063;湖又/北行至黄浦接淮之山陽界由清江浦入於淮)沙河(城東十里宋/雍熈&KR0004;淮南)¶
(轉運使喬惟岳開沙河四十里以蓄&KR0165;/水利自運河通揚子江今廢舊基猶存)七里港河(城東北十里唐/長慶間節度使)¶
(王播開長十九/里以便漕運)淮子河(東北十二里方輿勝覧亦云儀真有懐子/河但不考其䖏按疆域圗蓋界乎句城陳)¶
(公二塘間會東湫之/水以入運河者也)槐家河(東北十五里自陳公塘接/雷塘引水至湾頭入運河)運塩河(東/北)¶
(二十里漢吳王濞開䢴溝自揚州茱茰湾通海陵倉及如皐蟠谿/此即運塩河之始諸隄&KR0309;具通泰志河自湾頭起東行七十里至)¶
(斗門入泰州界又東行一百六十里至海安入如臯界又東南行/一百一十里至白蒲入通州界又東行七十里至新塞入海門界)¶
(又東行八十里逹吕四塲其/支派通各塩塲皆為運塩河)白塔河(東北六十里宣徳間平江伯/陳瑄所穿南入揚子江北際)¶
<pb:KR2k0037_SBCK_014-19a>¶
(官河建新開大橋潘家江口四閘以蓄&KR0165;水漕後廢嘉靖三十/年郡守吳公桂芳開浚故道置廵簡司属兩淮運使以防興販)新¶
河(在城南二里萬曆二十五年廵塩御史楊公光訓題<折 t="33"/>請𤼵貲/七千緍檄揚州知府郭光復開浚自南門二里橋入西向折而)¶
(南又折而東周廽共六七/里従姚家溝入舊官河)伊婁河(南十五里唐開元間&KR0243;州刺/史齊澣䟽請穿伊婁河通運)邵¶
伯新河(北三十五里卲伯南五里許曰金家湾下通江先河臣奏/准𤼵淮揚帑金三萬有竒募工挑浚自金湾至運塩河十)¶
(四里入芒稲河又十八里入江由/山陽南淮水入江之道莫捷於此)邵伯越河(萬曆二十八年總河/劉公東星檄中河郎)¶
(中顧雲鳯於運河東築越隄引/河行舟以避湖險是年工成)¶
隄　運河隄(又名漕河隄北逕髙郵寳&KR0063;西逕/儀真南逕瓜洲紆廽二百餘里)¶
閘䃮&KR0309;　减水閘(凢十一䖏/俱在城北)朝宗閘(在湾頭/鎮今廢)新開閘(在宜陵鎮/白塔河口)¶
大同閘(城/東)&KR0468;潮閘(在𤓰洲鎮後/改𤓰口閘)通江閘(亦在瓜洲鎮自唐以來引/漕入汴閘/一巨石存焉)¶
<pb:KR2k0037_SBCK_014-19b>¶
邵伯上下閘(在本鎮/今廢)楊子橋新閘(舊為&KR0309;萬曆二十五年易以閘/伏秋啓閘&KR0165;水春冬閉以濟運)¶
(其水十里/南入大江)减水䃮(在瓜洲/鎮今廢)揚子橋古&KR0309;(今/廢)黄金&KR0309;(在城東/北今廢)邵伯小¶
&KR0309;(在城北/四十里)又邵伯&KR0309;(在本鎮下/閘西岸)瓜洲十&KR0309;(俱在本鎮漕河髙江水/数尺各&KR0309;為河限使不)¶
(&KR0165;於江漕河至此分為三支如𤓰字形中一支阻隄隔江東一支/通江名曰東港西一支通江名曰西港内中一支入東西二港築)¶
(&KR0309;隨南北為&KR0309;東西二港以通江潮之來徃各&KR0309;以限漕河之水/洪武三年設東港八&KR0309;西&KR0309;七&KR0309;永樂九年平治東港八&KR0309;為楠)¶
(木厰正綂二年修復八&KR0309;九&KR0309;十四年廵撫都御史周公忱為重/築修復十&KR0309;成化六年工部主事吳公英移置十&KR0309;於&KR0309;東一里)¶
(許)&KR0636;洞淺　新廟淺　浪蕩淺(以上各置/&KR0636;洞一座)頭潭淺　宋家淺¶
柳青湖淺　東西湾淺(以上各置/&KR0636;洞三座)花家園淺　李家荘淺　姚家¶
潭淺　吉祥荘淺　江家荘淺(南北共十一淺毎淺各置老人淺/長各一名夫役四十名&KR0010;樁木四)¶
<pb:KR2k0037_SBCK_014-20a>¶
(百株草四萬餘東凢有挑濬專責前項淺老人役為之萬曆二十/三年奉工部裁革共用淺夫二百一十四名淺夫之設昔以挑濬)¶
(今以修堤盖時𫝑/變遷水有浩縮也)湖　邵伯湖(北四十五里每春夏湖水張沒/民田晋太𫝊謝安出鎮廣陵築)¶
(隄民以比召伯甘/棠因名湖與埭焉)黄子湖(北六十里東通/官河西至末口)赤岸湖(在湖/際)新城湖(西/北)¶
(四十五里東通/官河西抵民田)艾陵湖(東北四十五里在邵伯鎮東西接官河齊/髙帝建武五年立裘塘屯即此民以&KR0517;田)¶
大石湖(東四十/五里)白茆湖(東北四十五里在邵伯西舊建斗/門橋官河水涸則引湖水濟漕)葑塞湖¶
(東北五/十里)朱家湖(東北五/十里)渌洋湖(東北六/十五里)甕子湖(東北六/十五里)塘　雷¶
塘(城西北十五里上塘注水長廣共六里/餘下塘注水長廣共七里今皆佃為田)小新塘(在上雷塘東北/長廣共二里餘)¶
(今佃/為田)句城塘(城西三十五里水由烏塔溝東流/入漕長廣共十八里今佃為田)鴛鴦塘(北四/十里)横塘¶
(東四/十里)港　第二港(城東南二十/里在永貞沙)第四港(東南三/十里)第八港(東三十/五里)¶
<pb:KR2k0037_SBCK_014-20b>¶
華家洋港(東南十/五里)倒流港(東南四/十五里)䨇港(西南一/十五里)蜆子港(東四十/五里)深¶
港(南一十/五里)馬泊港(南接深港北接三里溝洪武二/十六年工部遣官劉子玉浚)十里港(王播鎮/揚州日)¶
(浚以便/漕引)進水深港(東北四十七里與上/十港俱通揚子江)溝　古䢴溝(詳見/前)官溝¶
(城南三/十里)張綱溝(東三/十里)薔薇溝(東六/十里)山陽溝(東北三/十里)張家溝(東北四/十五里)¶
七里溝(南三/里)&KR0774;帝溝(西北十/五里)津湾　揚子津(城南一十五里即/揚子橋一名揚子)¶
(渡舊楊子/縣沼也)文津(府治東/狀元坊)東津(在木東/門外)茱茰湾(今名湾頭漢吳王濞/開通海陵倉又隋仁)¶
(夀四年開/以通漕)金家湾(即邵伯/東西湾)按江都地多陵阜故名廣陵苦水害¶
者惟邵伯濵湖為甚自邇鑿金家湾開越河輸洩既易隄坊亦固¶
而伏秋可無慮矣前守郭公光復力復小新上下雷三塘建閘費¶
<pb:KR2k0037_SBCK_014-21a>¶
千餘金未㡬奸民復塩决防種蒔其中細民難與慮始然亦伺上¶
意所嚮倘成畫已定申令惟𫿞設塘夫塘長如舊制或令附塘田¶
髙亢者佃&KR0517;溉即令防守安在其不可復乎哉¶
儀真　河　運河(即官河自縣治西南迤東行四十里過烏塔溝/入江都界有南北両&KR0412;一通靈潮堰一通揚子)¶
(江)大横河(在鑑逺亭沙洲上紹興&KR0004;即守昌詩始開浚以便江船/&KR0712;泊者按圗又有小横河者距大横稍東盖與之對今)¶
(湮水皆/入江)獅子河(在靈潮堰東南故運河也後湮/堰南為龍舌灘其西北為西洲)十字河(狀如十字/其水四逹)¶
(今為上下/口出江)堰河(舊傳在宋翼城外與蓮花池通今文山/祠前河水闊䖏北有歸水河一名澳河)靖安河(舊/在)¶
(七都即沙河江濤之險惟樂官山李家港與黄天蕩為最宋/宣和六年發運使盧宗原請開此河舟人遂免覆溺之患)新河¶
(相接有二一下新河由黄沙潭入盧宗原/開一上新河自董家渡入郡守吳洪開)葫蘆套河(在潮閘西其/水潮至則盈)¶
<pb:KR2k0037_SBCK_014-21b>¶
(潮落/則减)鑰匙河(分二派一派西北行六七里至胥浦直接銅/山源一派折而南行里餘為上口入于江)懐子河¶
(方輿勝覧云真州有懐子河即今帶子港以北闊䖏宋向子諲欲/于帶子港作一&KR0309;以復懐子河故道者此也河西為盧家堰前為)¶
(安撫/司&KR0309;)伊婁河(見江/都)新&KR0309;河(在縣東十里新/城景泰五年工)塘　北山塘　茆家¶
山塘(二塘俱北城濠外一里許左為宋方運判所築右為袁知郡/所築長亘北山下東西分引水港入濠潜為水櫃以遏截金)¶
(虜州城亦保而免焚掠兩塘舊有石/&KR0309;瀦水可溉田五百頃今俱堙廢)陳公塘(舊在縣北東三十里/漢廣陵太守陳登鑿)¶
(以資溉周紆九十餘里散為三十六&KR0412;攷其塘西北依山東南面/水漢魏間已設隄障唐宋轉運時嘗修築八百九十餘丈置斗門)¶
(石䃮各一塘溢則引之濟運宋開禧丙寅北虜將犯儀真總轄唐/璟決塘水&KR0013;真之東北境莾為巨浸金虜登焦家山望之知不可)¶
(越遂退真民頼免焚蕩嘉定間運判方信孺為璟建祠塘側<折 t="33"/>國/朝嘉靖間漕臣建白請修復陂障廣瀦蓄備漕河然塘乆為軍民)¶
(占佃萬餘畆前代石䃮悉為民家砧碮砌甃之具凢諸建白悉罷/議矣按唐書號敬變陂縣志謂百姓受此塘之利爱而敬之因名)¶
<pb:KR2k0037_SBCK_014-22a>¶
句城塘(縣東北四十里半属江都濶三百四十丈南北長一千一/百六十丈其水南流至烏塔溝南入于漕河凢五都河北)¶
(𤱶澮之水/皆㑹焉)劉塘(在縣西北五十里方山之西靈岩山之東舊志謂/本劉氏胭脂荘&KR0004;塞横塘堰新安以東諸水遂䧟)¶
(為塘今俱軍民佃墾/界六合儀真二縣)溝　烏塔溝(見句城/塘下)帶子溝(在縣東北二/十五里有石)¶
(䃮/一)&KR0253;家溝(即五里舖/减水小閘)利善溝(縣東南十里舊通/運河有橋今廢)張家溝(縣東二十/里有水䃮)¶
(官河側置/淺舖于上)東溝(縣西南四十里其/源自劉塘而入江)港　戴子港(縣東二十里舊/傳陳登嘗役五)¶
(龍開港為陳公塘之下流有二湾一曰望児一曰相/見凢五都六都河北𤱶澮之水皆會焉南入于河)麻線港(在縣/東三)¶
(十五里運/河南境)何家港(縣東南二十里接運河/南境其下口一名/港)黄連港(縣東南二十五/里有橋道通新)¶
(城)鐡釘港(縣東南二十里即/宋珠金沙邉地)一戧港(縣西南二十五里與青山港/並為神山青山諸水所經南)¶
(入于/江)朱輝港(先是漕舟鱗次江外風濤漂損萬曆八年/間當事䟽/請開濬邑人云濬之無益)閘　羅¶
<pb:KR2k0037_SBCK_014-22b>¶
泗閘　通濟閘　東関閘　攔潮閘(以上四閘先是洪武十六年/兵部尚書單安仁請因宋張)¶
(頠石閘故址重建清江閘一廣惠腰閘一南門潮閘一以分濟漕/輓後廢成化十年提河&KR0048;中郭昇建議置儀真外河羅泗通濟響)¶
(水東関四閘一時稱便後復廢弘治中撤去響水閘仍復三閘舟/頗通利成化十四年漕運都御史張敷華建創攔潮閘十八年漕)¶
(運都御史張縉工部員外&KR0048;何垕重建通濟東関二閘正徳年主/事楊廷用重修凢四閘萬曆二十八年知縣蘇守一甃砌攔潮閘)¶
(迤東至羅泗閘石堤/六十餘丈以便挽運)堰&KR0309;　蓮花堰(今城南塘子水通運河宋/紹興年郡守趙尚之以池)¶
(水至堰而止故以名堰舊有腰閘潮/閘俱南渡後撤廢今但有東関閘)靈潮堰(在南城外官河西與/新河接大中祥符間)¶
(鑄金像成將迎之京舟至此潮涸忽溢/遂名靈潮即今清江閘前古漕河也)五&KR0309;(縣南門一里曰一&KR0309;/稍南曰二&KR0309;又南曰)¶
(三&KR0309;迤東一里曰四&KR0309;五&KR0309;各䟽/支渠数十歩與外閘河相表裏)津渡　揚子津(在縣/東)東津(在/縣)¶
(東南舊/江口)滁河口渡　新巷口渡　潮閘渡　姜家嘴渡　関廟前¶
<pb:KR2k0037_SBCK_014-23a>¶
渡　三壇廟渡(俱在/縣南)薛公渡(在縣/北)新城渡　瓦廟渡　朴樹湾渡¶
　石人頭渡(俱在/縣東)花園渡(在縣/西)瓜歩渡(在縣西/六十里)五馬渡(在縣西/二十里)黄¶
泥灘渡(在縣/西南)建安渡(在縣西南舊志宋太祖/斬南塘叛臣杖著于此)沙洲　豬釣沙(在/三)¶
(都與鐡釘/港相聯)珠金沙(在珠金里元將張弘範以兵船掠珠/金沙及宋將馮都綂與阿木𢧐䖏)長風沙(在/二)¶
(都按歐陽文忠集錢鏐𫝊載周世宗征淮南詔錢俶攻取李璟俶/治國中兵以待璟聞周師將大舉乃遣使安撫境上皆戒𫿞周師)¶
(渡江俶乃益兵使邵可遷以舟兵/出瓜歩迎銮鎮長風沙與周師會)白沙洲(城外濵江地多白沙故/名按南史南齊於白沙)¶
(置一軍/即此)新洲(在縣東南五里江中舊志云按南史及/建康實録所載宋武帝微時伐荻于此)天寕洲(在縣/南十)¶
(里江/中)按儀真水利無大于諸塘運道莫要于諸閘四閘之制前¶
人剙建備矣江潮侵刷曰漸傾徙及時而繕緝之存乎其人陳公¶
<pb:KR2k0037_SBCK_014-23b>¶
塘乆廢為田膏壌萬畆議者或云殆不可復果爾則㳟爱之名不¶
著于建安水櫃之製無聞于宋代前哲已試非無良規且西來諸¶
水可引用溉&KR0517;者甚多今之大夫豈無史起孫叔敖其人顧坐令¶
地利弗盡豈滄桑更變今昔逈異抑事掣肘固不易為&KR0088;¶
泰興河　龍開河(在城東逹永豊鎮中世/傳為龍所開極委曲)印荘河(城東南/三十里)新河¶
(城西南/三十里)小新河(城西南十五里/一名磨垜河)堰　江堰(成化十八年揚州府/同知李紱至縣聞知)¶
(縣蔡暹言江水為害議於西南沿江一帶築堰以捍之起保全鄉/九都止順得鄉廟港長一萬六千九百餘丈廣三丈五尺髙一丈)¶
(御史方岳記之嘉靖十二年朱箎増築自廟港至過船港計/七千六百三十丈田頼以衞民甚利之今圮廢舊址猶存)按¶
泰興江堰以捍禦江潮為利與捍堰海等且堰成而田故存者不¶
<pb:KR2k0037_SBCK_014-24a>¶
得混為已灘新漲者不得據為故有非平賦一䇿乎舊志議開新¶
河為漕河由泰逹揚以避圌山漲之險頃遂題改水次盖河通不¶
直通運而商舶經行為縣民利然上河之水㴞㴞不禁而通泰運¶
塩河病矣舉事者務在萬全或預建閘于口岸以時啓閉庻㡬両¶
利如憚繁費而圗快目前則母如仍舊之為便也¶
髙郵州　河　運河(詳見/江都)康濟河(在城北亘四十餘里本朝侍郎/白公昂築/孝宗敬皇帝賜名)¶
閘河(舊名運塩河在州治北遐&KR0026;橋下東/抵興化縣西通新開湖即今東河也)淤溪河(在州治東南東/通渌洋湖西抵)¶
(運河/堤)白塔河(在嶽廟東南/北通運塩河)城子河(自南門館驛起東抵各塩塲宋/文丞相序云行城子河即此)¶
北城子河(在州治東起自南河頭/至十里尖與城子河合)山陽河(在州治東四十五里南/通樊&KR0412;鎮接江都山陽)¶
<pb:KR2k0037_SBCK_014-24b>¶
(河界北自三垜橋子口入射陽湖/逹淮安山陽縣界山陽瀆即此也)横京河(在州治東北七/十里注射陽湖)秦蘭河¶
(在州治西六十里西自天長野/山𤼵源東入武安新開等湖)湖　新開湖(在州治西/北三里)甓社湖¶
(在州治西三十/里通鵞児白湖)平阿湖(在州治西八十里/通天長縣銅城河)三湖(在州治西五里按/髙郵舊志有三湖)¶
(新志不載考一統志三湖大率/即新開甓社而樊良據其中耳)五湖(在州治西六十里平阿/東村通天長縣銅城河)珠湖¶
(在州西七十/里通五湖)張良湖(在州北二十/里通七里湖)石丘湖(在州治西北五/十里通甓社湖)渌洋湖¶
(在州治南/三十里)姜里湖(在州西五十/里通塘下湖)七里湖(在州治北十七/里東抵運河)鵞児白湖¶
(在州治西/二十里)武安湖(在州治西南三/十里通露筋河)塘下湖(在州治西四十/里通甓社湖)仲村湖¶
(在州治東/北六十里)鼉潭湖(在州治東北九/十里通海陵溪)郭真湖(在州治東北一百四十/里中臨村通塩城縣河)¶
(按東漢郡國志射陽故屬臨淮/有愽支湖恐愽支誤為郭真也)溪　石梁溪(在州治西北自天/長縣𤼵源入新開)¶
<pb:KR2k0037_SBCK_014-25a>¶
(湖)平阿溪(在州治西自天長/縣𤼵源入五湖)樊良溪(在州治北自天長流入/州界即古樊良湖也)湾¶
　父子湾(在州治西五/十里通珠湖)丁家湾(在州治東/門外一里)落㠶湾(在州治北/二十五里)白水¶
湾(在州東北/八十里)溝　張家溝(在州治北三十里上有廵簡司/一在州東二十八里通渌洋湖)陸漫¶
溝(在州治北/三十里)子嬰溝(在州治北九十里東南注射陽湖二/十四年/題請開濬入興化大宗湖)子涇溝¶
(在州治東北一百/里東注射陽湖)小京溝(在州治東南六十/里南通渌洋湖)觀溝(在州治西/北四十里)官溝¶
(在州治東五十/里通運塩河)第一溝(在州治東/二十里)第二溝(在州東/三十里)第三溝(在州治/東四十)¶
(里俱通/運塩河)拗溝(在州治西北/一十三里)展溝(在州西北/九十里)戴家溝(在州西/南四里)新溝(在/州)¶
(西十/里)夾溝(在州治西二十里昔人開築以/避武安湖曹荘嘴風浪之險)香溝(在州東/南六里)菱絲溝(在/州)¶
(東二十/五里)葑蕩溝(在州東/三十里)大涇溝(在州東/四十里)小涇溝(在州東四/十五里)斗門溝¶
<pb:KR2k0037_SBCK_014-25b>¶
<pb:KR2k0037_SBCK_014-25b>¶
南下河北下河以南稍髙于北又曰南上河水則西河藉南北河¶
以為之&KR0165;旱則南北河藉西河以為之溉比來水患頻仍皆由下¶
流紓緩秋水驟至輸㵼不及田地渰没職此其故然諸水皆無源¶
易涸三時不雨又不免旱&KR0104;議者謂治西上河宜捞淺固隄俾無¶
衡決治北下河宜開子嬰溝今子嬰已濬而郵水不减則海口壅¶
塞故耳大抵髙郵諸水盡入于興化諸湖治興即所以治郵或議¶
于東河塘三垜鎮置閘以防旱涸修圈子田堤岸以保固康濟河¶
斯亦治標之一術以餘力兼而舉之可也(圈子田乃開康濟河時/於民田中鑿渠其田越)¶
(在河外遂為越河圈子田中皆膏壤額粮四百餘石若/堤岸弗治乆之將河復為湖而新&KR0271;湖之險惡如故矣)¶
興化　河　運河(即運/塩河)車路河(縣東三/十里)和尚河(縣北/五里)海溝河(縣東/北二)¶
<pb:KR2k0037_SBCK_014-26a>¶
(十五/里)仲家河(縣西北/十五里)山子河(縣西/四里)蒯墩河(縣南/十里)白塗河(縣東北亘/一百二十)¶
(里)孟家河(縣西南二/十七里)義亭河(縣東三/十五里)院荘河(縣南十/七里)横涇河(縣東/北九)¶
(十/里)劉家河(縣北/七里)鳯凰河(縣北三/十五里)梓新河(縣東南十五里自/塘港西入得勝湖)&KR0253;家河¶
(縣北十/二里)蘆洲河(縣東十/三里)滑荘河(縣北二/十五里)新溝河(縣西北/一里)孫家河(縣/北)¶
(十二/里)捵塩河(縣東一百/二十里)趙家河(縣北二十/七里)莫家河(縣西惠政橋/下通滄浪溪)韓家¶
河(縣北三/十里)王瓊河(縣北三/十五里)既濟河(縣北四/十里)盧家河(縣北四/十五里)陳圗河¶
(縣北四/十五里)愽真河(縣東一/百里)玉帶河(縣北門/裏有記)&KR1109;沿河(縣南三/十五里)湖　得¶
勝湖(縣東十里/古名率頭)平望湖(縣北二十/里四望平)大縱湖(縣北四十五里中/心與塩城縣分界)吳翁¶
湖(縣北二/十三里)白沙湖(縣東三十/里多白沙)千人湖(縣東一百二十里/昔千人避亂于此)鯽魚湖(縣/東)¶
<pb:KR2k0037_SBCK_014-26b>¶
(北二十三里/湖多産鯽魚)溪　海陵溪(縣西十五里邑/舊属海陵故多)東溪(縣東/一里)禇文&KR0412;溪¶
(縣西/十里)武陵溪(縣西北/四十里)南溪(縣南/半里)精陽溪(縣東北四/十五里)港　龍澍港(澇/水)¶
(泓/西)新荘港(縣南/十里)王家港(縣南/一里)北昌家港(縣南/五里)沙家港(縣南十/二里)圡橋¶
港(縣北十/八里)南昌家港(縣南/四里)何垜港(縣南/三里)賈庒港(縣南二/十里)竹泓港(縣/東)¶
(二十/里)塘港(縣東六/十里)浦蕩　蓮塘浦(縣南半里許接得勝湖西接/海陵溪共十里其間植蓮)¶
烏巾蕩(縣西/半里)蓮花六十四蕩(自蘆州入得勝湖紅/蓮十里邑之竒&KR0026;)旗干蕩(縣東十/三里)¶
　溝　瓦子溝(縣北/一里)杜家溝(縣南二/十五里)吳家溝(縣北十/三里)千歩溝(縣北/三里)¶
丁溝(縣北二/十一里)湾泓　鶴児湾(縣西北/一里)&KR0311;家湾(縣北四/十里)澇水泓(南/通)¶
(海陵溪北抵平/望湖在新溝西)䃮　石䃮(賈庒鋪/芙蓉鎮<折 t="33"/>平望舖/盧家&KR0309;<折 t="33"/>火燒舖蘭溪&KR0309;/界首鎮共七䖏)¶
<pb:KR2k0037_SBCK_014-27a>¶
堤　劉堤(宋建炎間邑宰黄萬頃創即宋史名紹興堰曰盤塘曰/運塩河曰新堰俗&KR0091;河塘者是也南接髙郵界北抵塩)¶
(城縣界南北亘一百五里縣治當其中成化間知縣劉/廷瓚南下車即修治三載俱稔因名劉堤學士錢溥記)堰　捍¶
海堰(縣東一百二十里/詳見范文正公傳)西堰(縣治西舊係舟楫徃來要䖏/上接市河下通海陵溪今廢)&KR0412;溪堰¶
(縣治西北四里宋/開寳中建今廢)閘&KR0309;　减水閘(一在城南滄浪亭之南/一在城北玄武廟之北)蘭溪¶
&KR0309;(縣北三/十里)盧家&KR0309;(縣北五/十里)海口　丁家沙河口　小海閘　草¶
堰閘　白駒南北二閘(下通牛/湾河)近議興化&KR0165;水要道第一廟湾¶
塲次石䃮口次白駒塲廟湾今雖通行但地𫝑廽逺水行甚緩自¶
射陽九里淤淺萬曆八年曾𤼵帑金八千両濬之顧任者匪人用¶
罔成効迄今遂以射陽為必不可復非一隅之論乎石䃮口&KR0674;塩¶
城縣&KR0004;議開濬圡民譁然盖以水涸而&KR0517;溉無所資海溢而風潮¶
<pb:KR2k0037_SBCK_014-27b>¶
無所避揆諸人情良所甚難然誠如近議濬舊官河通岡門鎮俾¶
水通流㴞㴞不絶何虞内涸海溢有時多建閘座以隄防之何虞¶
潮患探本之畫宜莫逾此在舉事者善成之耳白駒閘近雖増置¶
但興邑東髙西下形如側釡諸塲海口僅可以&KR0165;浮漫之水欲令¶
釡底盡傾𫝑必不能凢此皆得之目擊匪云虗談有饑溺由已之¶
思者盍加意焉¶
寳&KR0063;　河　運河(詳見/前)弘濟河(汜光湖東西係舊堤東為新堤延/袤三十六里萬曆十三年開築次)¶
(年工成<折 t="33"/>賜名弘/濟俗呼為越河)濟河(縣西南八十五/里北入衡陽河)成子河(縣東南/十八里)衡陽河(縣/西)¶
(南六十里西連衡/陽鎮東入灑火湖)涇河(縣治東四十/里入射陽湖)蜆　河(縣東北六十里東/西皆入射陽湖)漳¶
河(縣東南六十里西南六十里西/南接子嬰溝東北入廣洋湖)塩河(在湖東今南/塩巷具在)支河(在湖/東)隂¶
<pb:KR2k0037_SBCK_014-28a>¶
隲河(在湖西萬曆十九年/知縣耿隨龍新開)湖　清水湖(縣治城南東西長十二/里南北闊十八里西南)¶
(連汜光湖/東㑹運河)汜光湖(縣治西南十五里東西/長三十里南北闊十里)灑火湖(縣治西南四十/里入汜光湖)¶
津湖(縣治南六十里東通運河西北會汜/光湖魏書作精湖文帝伐吳滯舟䖏)白馬湖(縣治北十五里/東西長十五里)¶
(南北闊三/里㑹運河)廣洋湖(縣治東南五十里東西/長十五里南北闊三里)射陽湖(縣治東六十里/寰宇記云闊三)¶
(十丈長三百里漢書廣陵王有過其相勝之奏奪其射陂即此湖/也今俗呼為射陽湖縈廽可三百里南北淺狹自固晋至喻口白)¶
(沙入海湖之東属塩城西至固晋属山陽東至上射陽属/寳&KR0063;唐大曆三年與洪澤並置官屯後以所收歲减並廢)愽支湖¶
(縣東南九十里/西北通廣洋湖)梁湖(在射陽/湖北)塘　白水塘(在縣治西八十五里/舊名水陂一曰射陂)¶
(宋武帝元嘉末決水&KR0517;魏軍即此陂也陂闊三十里魏將軍鄧艾/所築屯田積榖以制吳人與旴&KR0455;蘆蒲山破金塘相通溉田一萬)¶
(二千頃/後廢)羡塘(唐地理志在縣西/南與白水塘合)溪　海陵溪(俗呼琵琶頭在縣/東九十里西北通)¶
<pb:KR2k0037_SBCK_014-28b>¶
(射陽/湖)瓦溝溪(縣東南十五里東北/入望直港通澗溝)黄浦溪(縣北二十里黄浦鎮西/南通運河東入海陵溪)¶
安宜溪(縣西南六十里東北入/灑火湖西南接髙郵界)凌溪(縣東八十里/入射陽湖)閭丘溪(縣治城/南東通)¶
(清水/湖)港溝　望直港(縣東十五里東南通成子河宋嘉定八年/港湮塞知縣賈渉曰望直港與射陽湖通)¶
(商旅輻輳入市百物盡<折 t="33"/>通居<折 t="33"/>民繁/夥今既塞舟航阻絶大為民病因濬之)劉家港(縣東北四十/里入射陽湖)七里溝(縣/北)¶
(七/里)界淘溝(縣東四十里/俗呼蛤拖溝)長沙溝(縣東二十五里東入/廣洋湖西通運河)澗溝(縣東南/二十里)¶
(通子/嬰溝)蒲塘溝(縣西五里/接白馬湖)楊家溝(縣東八十里/接射陽湖)三王溝(縣東六十里/入射陽湖)¶
新溝(縣東五十里/通廣洋湖)子嬰溝(縣南六十里子嬰舖北/西通運河北接潼河)張大夫溝(在縣/治西)¶
(北十/里)三里溝(在縣西三/里通運河)澗汀　金&KR0107;澗(縣南七十里/入衡陽河)赤水澗(縣/治)¶
(西南七十里/入灑火湖)魚池澗(縣西南八十/里入衡陽河)忠心澗(縣南八十里/入衡陽河)馬長汀(縣/東)¶
<pb:KR2k0037_SBCK_014-29a>¶
(九十里東北通塩城界<折 t="33"/>南<折 t="33"/>接/愽支湖北㑹射陽湖西連海陵溪)堰堤　黄浦堰(相傳吳王濞置白浦/至黄浦五百餘里捍)¶
(塩通商/今廢)姜家堰(縣東八十里宋祥符間置聼民視水/旱從便啓閉有姜姓者主之故名)南門堰(在南/門外)¶
(洪武間知縣/李恢修築)運河堤(自黄浦至界首長八十里即/唐李吉甫新築平津堰也)淺　九淺(子/嬰)¶
(溝汜水<折 t="33"/>瓦<折 t="33"/>淀<折 t="33"/>槐楼<折 t="33"/>白田<折 t="33"/>潭湾/七里溝白馬湖口黄浦各淺俱有&KR0636;洞)閘　滚水閘四(子嬰溝/三里)¶
(溝<折 t="33"/>黄浦/五里舖)减水閘七(江橋<折 t="33"/>汜水<折 t="33"/>瓦淀/劉家堡/七里溝<折 t="33"/>朱馬湾/十里舖)新置瓦窑通¶
湖閘　九淺通湖閘(二閘知縣陳煃議建盖因弘濟河上接黄流/閘口水溜難以挽拽故建二閘&KR0165;水入湖水)¶
(𫝑頼以平緩/湖水大則閉)按寳&KR0063;越河之議遷延築舎歷数十年而後定第¶
年以來黄水從淮北入者挾沙而來河身日髙運道日窄有如當¶
事者思此河經始之難以時為濬治且令清江通濟閘非漕貢不¶
<pb:KR2k0037_SBCK_014-29b>¶
啓俾流沙不積漕渠不壅庻曩時十二萬帑金之費不至付之波¶
臣無益矣界首故未有越河當湖心極險摧舟甚易葢當時草創¶
未圗全利今&KR0291;理河漕劉公議興兹役新舊接築俾舟行者安于¶
遵陸八　士民其亦尚有永利哉¶
泰州　河　南運河(州治南東抵通州及各/塩塲入海西通西運河)西運河(州治西南舊/稱吳王濞開)¶
(以通運至海陵倉按阮勝之記/云即湾頭至城下運河是也)北運河(州治北自北関廂東西二/&KR0309;迤東至西溪鎮一百二)¶
(十里分為二河一去東二十里至梁垜塲止一去東/北/東䑓何垜丁溪等塲又/過塩城縣至新興塲)東河(州治東/三里通)¶
(北運河舊志云其水旱亦不<折 t="33"/>&KR0010;/乆湮塞成化年/彭福開浚)濟川河(州治南通楊子江賈/舶商㠶多由此入)浦¶
汀河(州治北自魚行&KR0309;直抵興/化髙郵寶&KR0063;即海陵溪也)溪　海陵溪(州治八十里入興/化境合髙郵河西)¶
<pb:KR2k0037_SBCK_014-30a>¶
(北通射陽湖/東接馬長河)堰　北堰(州治城北四里瀦運河水建炎中移在/北門外紹興年守王楊英於清化橋南)¶
(創開運河支流直近城北嘉祐年守王純/臣欲固裏濠别為堰于下濼廵簡司前)姜堰(州治東四十五里/天目山前瀦運河)¶
(水北至西溪通運塩以逹上河宋嘉祐年守王純臣移堰/近南宋荘側宣和年大水移羅塘港近運河即今姜堰)閘¶
丁溪閘(州治東北一/百四十里)白駒閘(州治東北一百七十八里以上二口/萬曆壬午廵按御史姚士&KR0026;海防兵)¶
(備舒大猷郡/守李&KR0073;建)按泰州運塩河以南為上鄉田地無㡬其十七皆¶
在東北下鄉每霖潦暴集下鄉&KR0186;受渰漫乃漸由諸塩&KR0163;出海口¶
水之所趨誰能強之而興化民以為曲防病隣悖矣詢之土人水¶
自運塩河東來每遇&KR0834;雨宜決白塔芒稲二&KR0309;以分&KR0165;之固閉下¶
河&KR0636;洞無令横溢則猶可救濟下鄉或當旱年則宜築塞二河塞¶
<pb:KR2k0037_SBCK_014-30b>¶
上河諸&KR0636;洞庻無為塩運之梗在相時均節之而已¶
如臯　河　運河(成化間知縣胡昂濬西北從楊泰來繞縣治向/東至丁堰鎮分流入海南折至白蒲鎮入通州)¶
九十九湾河(去縣東南六十里相傳龍過成河一名龍遊/河北接運河南通楊子江又名通江河近坍)小溪河¶
(縣西北隅東接/運河西通泰興)港　天生港(舊去縣南九十里今江/潄嚙止六十里通江)掘港(縣東/一百)¶
(三十/里)石荘港(在石荘江海/冦盗要害)灘　鄭公灘(在豊利塲宋治平年富/鄭公以使相判揚州備)¶
(海㓂𢧐船每壊于海濤因/鑿灘以避之習水𢧐其中)按縣志謂通江河當濬以引江潮入¶
水関風氣增勝且蘇柗商販所徃來洵民利也或虞塩盗出没為¶
害要以利多而害少亦河憚焉又小溪河旁田卑下易澇然亦易¶
涸故難以秧種惟濬之使通運河則旱澇両便禾稼可登而茭荷¶
<pb:KR2k0037_SBCK_014-31a>¶
魚蝦蒲葦之利亦易致云¶
通州　河　運河(即運塩河自郡城茱茰湾/東南走四百里至州治)西亭河(在州東北二/十一里通運)¶
(塩河入/西亭塲)金沙河(在州東二十里入金沙塲宋兩淮/制置使李庭芝鑿成化間重濬)石港河(在石/港塲)串¶
塲河(𨺚&KR0159;間開謂串通吕四餘東/西中及金沙石港諸塲也)港　狼山港(在州狼/山下)堤¶
范公堤(即捍海堰/事見前)任公堤(在州城西五里宋寳元間/通判任建中築長二十里)閘　便民¶
閘(在州西唐家壩/上成化間重建)通濟閘(在州南狼山西下/通揚子江今廢)白蒲閘(在州白蒲鎮/今廢其石猶)¶
(存)板閘(在州撇港一/界港一今廢)塩倉閘(在州西門外/塩倉&KR0309;上)業家閘(在州南七里任/家港口業家&KR0309;)¶
(上)陸洪閘(州南十里陸洪&KR0309;上以上三閘皆/嘉靖十六年廵塩御史陳蕙建)唐家閘(舊是唐家港/&KR0309;後改為閘)¶
(去城十五里𨺚&KR0159;元/年知州鄭舜臣築)按通州有新舊二河舊河自揚泰西來遶¶
<pb:KR2k0037_SBCK_014-31b>¶
城為隍東南入江東北過海門經諸塩塲入海並河田数百萬頃¶
資&KR0517;浸百姓利之新河鑿於隆&KR0159;二年串吕四至石港諸塲直通¶
丁堰便塩運不復經通州顧州士民以鑿河&KR0165;風氣且鹵潮内&KR0517;¶
傷禾稼望舉濬故河然弗能奪也郡故有六閘以興水利然通地¶
𫝑髙異于他州縣恒&KR0104;旱不&KR0104;澇徃以&KR0309;之為利惟西成北永興¶
二鄉地窪下全&KR0165;則数百里之水盡注于江全閉則水潦驟𤼵二¶
鄉墊焉故陳司冦謂唐家閘治則利十不治則害十若白蒲塩倉¶
諸閘固可廢矣捍海堰創于張范而任沈継之乃&KR0010;乆傾圮卒&KR0275;¶
潮大作即漂沒民灶殆盡包檉芳(運/判)嘗力任增築新堤至今人猶¶
稱包公隄司收者&KR0154;不深惟民瘼而以泄泄從事何哉¶
<pb:KR2k0037_SBCK_014-32a>¶
海門　河　運河(縣治西南至通州四十里東止吕四塲嘉靖辛/卯縣東河没于江知縣趙九思濬自儒學東北)¶
(入十里東入餘東便倉四十里/海門縣凢三建江河亦屡變矣)舊運河(在縣城東南龍王廟&KR0309;起/至利和鎮西&KR0309;止南通大)¶
(江)堰堤　捍海堰(在縣治西北即范公/堤詳見范公本傳)沈公堤(在縣治東北西/接范堤宋沈興)¶
(宗/築)新堰(在舊縣北宋元豊間/築積水以通塩舟)新堤(萬曆十六年運司判官李瀾知/縣姜天麒督造堤外有非字港)¶
(二様口大横口/夾港俱通海)閘　西清閘(在舊縣西清橋南成化二/十年廵塩御史李晊造)减水閘¶
(在舊縣西北弘治/三年知縣徐英造)張先登曰海門新以州土割&KR0674;地多與州壌¶
相錯水利大率相𩔗蓋縣南濵江北為塩河東西運河&KR0109;帶瞿灶¶
等港經緯交錯旱則南引江潮北引河水以&KR0517;沿江河之田潦則¶
仍各&KR0165;于江河水不患無歸乃州縣民自相秦越而長民者彼此¶
<pb:KR2k0037_SBCK_014-32b>¶
&KR0026;望是以濬治未遑蓄洩不時烏能盡地利乎今誠于縣城南及¶
州城西東二十里各建一閘而運河北通塩河舊有港址責令開¶
濬勿使湮塞則方百餘里盡為膏&KR0254;水利之大無逾於此者矣¶
<pb:KR2k0037_SBCK_014-33a>¶
塩法考　管子曰海王之國謹正其塩筴萬乗之國終月率男女¶
所食千萬鍾使君施令計其鍾釜而給之則百倍歸于上於是齊¶
有渠展之塩國用富強後世言塩利者昉焉漢&KR0004;弛山海之禁不¶
領于縣官經費而吳王濞招致天下亡命東煑海水為塩以故國¶
無賦而用饒其後卒以謀逆敗元狩中以東郭咸陽孔僅言置塩¶
鐡官募民因官噐作鬻塩官為牢盆(今有煎塩官/厰即其制)敢&KR0059;鬻塩者&KR0898;¶
左趾没其噐物已罷行無常唐乾元&KR0004;第五𤦺變塩法就山海井¶
近利之地置塩院籍游民業塩者為亭户免&KR0462;徭煮塩盗鬻者論¶
辜(今煎塩灶/户因此)其後海東塩劉晏主之晏上塩法輕重之宜以為官¶
多則民擾宜但于出塩之鄉為置吏置亭户收塩轉鬻商任其所¶
之其去塩鄉逺者轉官塩于所在貯之商絶塩貴則减價以糶曰¶
<pb:KR2k0037_SBCK_014-33b>¶
常平塩官𫉬其利而民不知貴而諸道故有𣙜塩錢商舟所過復¶
有税錢晏　奏罷之商民均利&KR0010;塩利至六百餘萬緡居天下賦¶
税之半國用給焉宋制諸塩聼州縣給賣&KR0010;課所入申尚書省而¶
轉運使操其贏佐一路之費兩淮塩行江浙荆湖諸路所謂末塩¶
者也(塩出于海役灶户烹熬煎煉而成謂之末塩即周官散塩也/若觧州出塩池者得南風水化而成謂之顆塩即周官盬鹽)¶
(也末塩在楚州塩城監&KR0010;煑四十一萬七千餘石通州豊利監四/十八萬九千餘石泰州海陵監如臯倉小海塲六十五萬六千餘)¶
(石海州板浦惠澤潞要三塲&KR0010;煑塩四十七萬/七千餘石連水軍口海塲十一萬五千餘石)乆之軍吏困于轉¶
輸舟卒侵盗雜沙圡塩惡不可食坐鞭笞徙配相継莫能止而積¶
塩多露積無屋貯至生合抱木其上其数莫可較天聖中用翰林¶
學士盛度言於是詔罷官自鬻聼入金錢京師𣙜貨務而以江淮¶
<pb:KR2k0037_SBCK_014-34a>¶
若兩池塩給之&KR0010;增課十五萬其後西事劇募商人輸芻粟塞下¶
又置折中倉聼商人以金銀若輸粟輸他貨于京師入中者&KR0278;其¶
直予劵以所在塩給償後世召商中塩之法自此始也自唐始𣙜¶
塩&KR0010;天下塩利裁四十萬緡劉晏增之至六百餘萬緡迨宋紹興¶
末泰州海陵一監支塩三十餘萬席為錢㡬七百萬緡區區一州¶
當晏時天下征𣙜之数而&KR0057;浮之于塩利籠取盡矣　國朝以塩¶
課給諸邉粮饟而水旱㓙荒亦時藉以振民于天下設都轉運使¶
司者六而両淮居其一&KR0010;課百二十萬餘㡬與漕運米直等國&KR0004;¶
制沿海灶丁俱以附近有丁産者𠑽之免雜泛徭給草蕩其犯罪¶
自遷徙以下刑止杖仍𤼵煎塩其煎辦以丁為率&KR0004;制引四百斤¶
尋改辦小引半之(每丁&KR0010;辦小引/塩一十六引)計兩淮塩&KR0010;額引七十萬五千¶
<pb:KR2k0037_SBCK_014-34b>¶
有竒&KR0010;終轉運司具所辦出給課如目上以待㑹&KR0635;額者追理凢¶
灶丁所煎塩一引給工本鈔二貫時鈔一貫直錢千&KR0278;之合用引¶
目運司官以時請于户部請　内府印造給付乃召商納粟中塩¶
量所在米價髙下道里逺近為之則中已出給引詣塲行支塩如¶
目塩出塲經批驗所依数驗掣而所過官司辨驗放行其轉賣各¶
照上所定行塩地母過界若引與塩離及越境賣者同&KR0059;塩追断¶
商賣塩已即所在退引還官僞造引者斬諸監臨𫝑要令家僕行¶
商中塩侵民利者罪如律盖法令𫿞具如此然于時商中塩者引¶
輸銀八分上所𣙜利甚微而商利甚厚以&KR0291;利權抑專擅贍民¶
食而已永樂中令商于各邉納米二斗五升或粟四斗准塩一引¶
於是富商大賈自出財力招遊民墾田田日就熟而年榖屡豊甘¶
<pb:KR2k0037_SBCK_014-35a>¶
肅寕夏粟石直銀二錢而邉以大&KR0073;宣徳中施大惠于天下&KR0010;遣¶
御史督視塩法令各運司查中塩商年逺事故無子孫支給者行¶
原籍官司每引給資本鈔二十定&KR0278;䘏之正綂&KR0004;令淮浙貧&KR0883;有¶
餘塩官給米麥收之竈丁&KR0969;移者塩課司覈實停其徴又令客商¶
守支年深不得塩者聼以十分為率支淮塩四分其六兊于山東¶
運司不願兊者聼守支諸所為𨼆恤商竈甚厚其後始分為常股¶
存積常股者商人中納依次守支之塩存積者積塩在塲遇邉餉¶
急增價開中越次而放支之塩也存積行而常股益艱滯商人有¶
守&KR0049;数十年老死不得支而兄弟妻子代之支者矣(正綂十三年/以前令兩淮)¶
(塩課以十分為率存積二分常股八分以後存積增至四分景泰/元年又増至六分天順中御史李宏請照正綂十四年例先儘派)¶
<pb:KR2k0037_SBCK_014-35b>¶
(完存積商人撥派到塲即支不拘資次常股依次支給不許&KR0884;越/成化七年以後减存積二分仍作四分正徳七年御史朱冠題准)¶
(七分為常股邉方開中三分為存/積收貯在倉非遇𦂳急不許開中)成化中戶部尚書葉淇言商人¶
輸粟二斗五升是以銀五分得塩一引也請更其法課輸銀于運¶
司銀四錢支塩一引可得粟二石是以一引之塩坐致八倍之利¶
且商人銀納運司道近而便安是上下交利之道奏可於是商人¶
引塩悉輸銀于運司𩔗觧户部塩銀&KR0010;驟增至百萬餘両諸商墾¶
田塞下者悉撤業歸西北商或徙家于淮以便塩而邉地為&KR0469;粟¶
踊貴石至值五両時議者屡言虗邉儲而實太倉非計顧&KR0010;所增¶
入當数十郡一&KR0010;錢榖之数而縣官經費日繁即緩急可以支&KR0063;¶
慮不能捐目前厚利以深惟邉計欲復如祖宗時盡輸粟塞下及¶
<pb:KR2k0037_SBCK_014-36a>¶
薄取八分之利必不可得矣弘治中御史馮&KR0098;中奏言開中邉方¶
引塩莫肯趋納皆由運司開賣故商人舍逺就近下户部議令自¶
今各邉召商上納本色粮草如舊制未㡬復廢時天子加意于¶
國家盈縮之變召閣學士計屯田茶馬之故甚悉已及塩大學士¶
東陽言今者塩法壊盡各邉開中徒有名而商實失利𩔗不肯中¶
納上問何也諸臣因極言皇親王府及内臣奏討之弊奏討者¶
一夾帶者十弊&KR0057;甚因言國&KR0004;茶馬法行有歐陽駙馬者為夾販¶
　髙祖大震怒曰我&KR0138;一行法即欲首壊之耶遂寘極典此事今¶
皆不敢言上慨然曰非不敢言乃不肯言耳於是　下詔言塩¶
國用所需近年欽賞数多又内外𫝑要人奏討奏買乃遂&KR0884;越支¶
賣夾帶&KR0059;販以致上損國課下奪民財此遵何義哉其悉住支還¶
<pb:KR2k0037_SBCK_014-36b>¶
官自今各邉開中引塩及糴買粮草𫝑要無淂求討窩占廵撫粮¶
儲官母阿徇受嘱違者聴廵按御史紏劾亡何上賔至正徳中¶
用事者悉託名討塩徑自奏中增價𤼵賣不復遵舊制而塩法决¶
裂盡矣嘉靖&KR0004;上方申飭塩法之政令議者紛紛言利事析秋¶
毫而法復一變五年用御史戴金言每正塩一引許帶餘塩一引¶
正引于各邉納粮草餘塩納銀運司觧部其夾帶多餘者割沒入¶
官&KR0010;增餘塩銀六十萬(正徳中御史秦龯亦言/餘塩至是始為定制)其後塩法都御史¶
王紳御史黄國用復請以割沒銀給竈户人給二錢有差取塩一¶
引例開邉報中名工本塩&KR0010;復增課銀三十萬(餘塩題准每包五/百五十斤内正塩)¶
(二百五斤加以酬商塩五十斤并包索三十斤共二百八十五斤/為正引在邉上納粮草外餘塩准帶二百六十五斤赴運司納銀)¶
<pb:KR2k0037_SBCK_014-37a>¶
(淮南原定價八錢後减七錢淮北原定六錢後减五錢<折 t="33"/>割没塩/十七年塩法都御史王臣題准淮南每一百六十斤准北每一百)¶
(六十斤各納銀一兩近時割没/外多餘者每斤納銀一分)是時商人於邉中塩者引納銀七¶
錢已漸减五錢視&KR0004;制不啻倍蓰而各邉榖踴貴不易糴𫝑要或¶
占中賣窩若斗頭加耗官科罰而吏侵漁之弊諸為費不貲及給¶
引下塲或官吏&KR0468;難或竈丁額課不辦動經年而不得掣且商業¶
輸餉于邉矣安所得贏羡携重資徃返数千里外復輸納于運司¶
而有司奉令甲𫿞非徴完餘塩即正引不得下塲即已支塩上堆¶
而挨單守&KR0049;非五六年塩不得行諸行塩地遼逺渉長江排風浪¶
時有漂損而数十萬之貲本擲之烏有又不能盡防&KR0259;載户之無¶
盗賣耗竊也盖商憊至是而甚於是商遂分而為三曰邉商曰内¶
<pb:KR2k0037_SBCK_014-37b>¶
商曰水商邉商多沿邉圡著專輸納米豆草束中塩中已所在出¶
給倉鈔填勘合以齎投運司給塩引官為平引價聼受直于内商¶
而賣之内商多徽歙及山陜之寓籍淮揚者專買邉引下塲支塩¶
過橋&KR0309;上堆&KR0049;掣亦官為定塩價以轉賣于水商水商係内商自¶
觧綑者什一餘皆江湖行商以内商不能自致為買引塩代行官¶
為&KR0291;其塩数船数給水程于行塩地而販鬻焉國&KR0004;時𫿞商人代¶
支之禁及是而諸商名目不一以調停而均逐末利舊制有所不¶
行者𫝑使之也(引價淮南定例毎引官價八錢五分淮北七錢五/分塩價每銀一兩買塩一百七十八斤引約銀三)¶
(兩二/錢)邉商以賣引得利㣲復自支塩出塲名河塩而塩法都御史¶
鄢&KR0375;卿為請將河塩淮塩相兼掣秤&KR0375;卿又奏各塲未掣引塩百¶
五十餘萬引宜責令通行觧綑約可得銀百餘萬奏下兩淮大擾¶
<pb:KR2k0037_SBCK_014-38a>¶
徴歛督逼無虗日㑹御史徐爌上言商人者挾貲萬里出百艱為¶
國足邉今正引之外既徴餘塩又加以工本割没可謂厄矣乃一¶
&KR0010;之間必取盈百五十萬前塩有掣無售一時督逼計何從出至¶
于借下單質引目甚則鬻産囬籍剜&KR0079;醫創其困苦已甚夫商人¶
患無貲耳有貲則百貨可通豈能強之必趋于塩官府出令唯除¶
奸革弊不願鬻塩非奸弊也則亦莫如之何矣隆&KR0159;中御史孫以¶
仁又言塩引之滯塞價之減削始由于工本之加𢃄而致也今欲¶
以河塩堆塩兼掣䟽通則内商堆塩日漸壅塞邉商引目日益阻¶
滯蓋邉商之引必得内商接買而後行縁以内而國課外而軍餉¶
一旦未能兼供接年報中数年守支顧此未免失彼是以盡西北¶
之旅報中以籌邉聚東南之商分撥以供課視國&KR0004;塩法逈然不¶
<pb:KR2k0037_SBCK_014-38b>¶
同今以河塩隨到隨掣内商守支日乆不得趋利或别圗改業况¶
夫堆塩山積其誰肯收邉商之餘引以&KR0049;数年之挨掣又老商&KR0215;¶
影于淮上而為國課之爭先者乎宜停止兼掣為便於是工本河¶
塩及都御史所奏清理塩悉議罷而商困稍蘇今上&KR0004;即位塩¶
法如世廟時制母紛更商人亦便習安之然行塩額地自正徳嘉¶
靖後割江西五府(南安贛州袁/州臨安吉安)及湖廣一府(永/州)行廣塩䑓臣至累¶
䟽力争不能復顧課日増行塩地日蹙𫝑不能速售且廣塩既通¶
諸越境&KR0059;販者不可遏民間亡慮皆賊買&KR0059;塩而淮塩大阻故水¶
商船徃返𫝑不能無愆期而准南塩&KR0010;掣减舊額四之一乃部觧¶
餘塩銀六十萬&KR0010;兩觧母容緩則預徴于内商以取盈其数至二¶
十年以後所預徴商銀百五十餘萬始以塩上堆而徴堆塩徴盡¶
<pb:KR2k0037_SBCK_014-39a>¶
則徴在倉塩乆之將商未買引而徴也其後寕夏叛及島夷内訌¶
以客兵餉費鉅無所出始議増寕夏引塩八萬東征引塩四萬有¶
竒名加増塩附单搭掣以佐軍興旦夕之費而諸宿猾巧為奸利¶
者徃徃營部劄付援為例於是有加罰違沒引塩(違沒者商人領/引年遠及印號)¶
(不明弊引或塩為火燬船沉消折塩去而引存皆没官引或引遺/落燒毁引去塩存雖有塩不得行為没官塩俱禁無得買&KR0024;及是)¶
(而商赴部請加罰如中納之数或買新引配塩或領/故引支塩俱越次超掣大率如河塩及新増塩𩔗)以舊塩舊引¶
而告加罰故許令搭掣射利者趋焉而運司&KR0219;猾吏受重賄因得¶
主使官&KR0059;加罰而盗賣之諸領部劄者反不與繇是衆大䘖憤㑹¶
上方大𣙜海内商貨因奏言兩淮没犯引塩&KR0010;乆山積遣内臣賣¶
之可得銀数十萬為大工費二十七年始遣内臣查積塩勅所駐¶
<pb:KR2k0037_SBCK_014-39b>¶
為塩政府焉既至而沒官塩&KR0010;乆消折盡(先是亦有給火票許/商徑賣者故啓事端)乃¶
括藏中積餘銀五萬上之所分委查塩官四出探巨商積鏹累巨¶
萬者捕鞫治籍其貲以獻即沿海灶户稍殷實無得免乆之乃䟽¶
掣賣兩淮犯没八萬餘引附单塔掣&KR0010;輸銀十二萬両入内帑先¶
後塩法御史累䟽諌極懇切不報然塩政内臣&KR0010;欲取嬴于商猶¶
時時覊縻之而水商行販楚中者受𣙜税使禍&KR0057;㦧急則鳥舉獸¶
散無復有願買新塩者矣嗚呼自代有塩法以來未有若我　國¶
家九邉軍實半仰給于塩課兩淮&KR0010;課百餘萬安所取之取之商¶
也商安所出出于灶也以區區海濵荒蕩莾蒼之壌民穴居露䖏¶
魑魅之與群而&KR0010;供國家百餘萬金之課自鈔法壊而&KR0278;䘏為虚¶
所恃供課之外商收其餘塩得錢易粟以糊其口若商不得利則¶
<pb:KR2k0037_SBCK_014-40a>¶
徙業海上饑無所得粟寒無所得衣是是坐斃耳將強者冐禁公¶
行集衆&KR0059;販因而椎刼甚則盗弄潢池震動城邑若唐末黄巢王¶
仙芝之𩔗是矣故商不得利之禍淺而灶不得食之禍深即如邇¶
者中使一出海上驚惶焚刈草蕩不顧煎辦官雖多方撫諭亦若¶
之何且商人皇皇為利今令破家折産備受窘辱富者以貧貧者¶
以死彼所戀舊堆之塩預徴之課未&KR0216;割而徙業若束縳之急使¶
至一無所顧今天下安得&KR0010;増民間百餘萬粟輸九邉以為兵食¶
者乎即令晏弘羊畫䇿恐無捄于蕭墻之變矣大都塩法之本在¶
恤竈在通商在慎任人先朝忠公逺慮之臣其成言具在彭侍&KR0048;¶
韶云天下小民無慮皆窮苦而竈户獨甚臣行視海濵目擊其苦¶
為之涕下破屋缺椽不蔽風日脱粟糲飯不得一飽此居食之苦¶
<pb:KR2k0037_SBCK_014-40b>¶
也山蕩𣺌漫人偷物踐欲守無人不守無薪此積薪之苦也曬淋¶
之時舉家登塲刮泥吸海𨺚寒砭骨亦必為之此淋滷之苦也煎¶
者燒灼&KR0363;頭垢面人形盡變酷暑如湯不敢暫離此煮辦之苦也¶
寒暑隂晴日有程課煎辦不前鞭撻隨至此徴塩之苦也客商至¶
塲無塩抵償備極逼辱舉家&KR0104;惶此賠塩之苦也&KR0969;亡則身口飄¶
零住業則家計蕩盡所宜加意矜念遇事寛恤宜莫如灶户矣霍¶
僉事韜云國&KR0004;召商中塩官之征至薄而商之利至厚故塩價平¶
賤民亦受賜今則每引納銀七錢五分矣&KR0096;𫝑賣窩復取利錢復¶
以長蘆両浙搭配兼支商人一身三路支塩勞費不貲及其轉販¶
不得不増價以市利而塩益湧貴夫正塩湧貴則&KR0059;塩盛行&KR0059;塩¶
愈行則正塩愈滯亦其所由也為救時之䇿宜莫若令商多買餘¶
<pb:KR2k0037_SBCK_014-41a>¶
塩正塩一引許帶餘塩二三引悉輸粟于邉如永樂時納粮二斗¶
五升之例其非官引而&KR0186;買餘塩者置重辟蓋官價减則商旅樂¶
趋餘塩盡收則竈户可得嬴利而圡民亦無淡食行之数年即邉¶
儲可足乃以餘積召募㳺民墾邉地課農畆邉地愈闢邉防愈固¶
此百年之利也(中餘塩于邉䇿甚/善然今益難行矣)李户部夢陽云國&KR0004;建轉運司¶
以來嘗差監察御史分督塩課此于塩甚重然御史者以法治而¶
所與奉法者則運司提舉等官今其官非盡慎選夫人情莫不有¶
欲導之以㓗然且慮汚况導之以汚又奚所不至乎且&KR0010;一遣御¶
史&KR0004;至于法多不甚觧聰察多紛更恬静多避嫌及少得次第已¶
復更代矣竊未見其可也誠選貞茂通明御史清塩如清軍三易¶
&KR0010;乃代仍簡風憲重臣一人付便宜之&KR0096;畧倣漢桑弘羊唐劉晏¶
<pb:KR2k0037_SBCK_014-41b>¶
本朝周忱故事令其綆墜剔蠧濬源决流一切不得阻撓運塩提¶
舉官悉選&KR0024;亷吏如此而利不興國不足芻餉供億之費不給未¶
之有也語曰智者不襲常此之謂乎自後言人人殊弗具載乃今¶
所急惟是亟召還諸内使罷勿遣然後天下事可得而言矣　贊¶
曰塩筴之利所從來矣漢以前擅自郡國言者不甚着唐宋以還¶
置吏畫令而守之㡬無遺筭而網亦少宻焉然要亦整齊均調使¶
為國頼而不為民病則義固所以利國朝法令数變䆮失其&KR0004;然¶
未有天子自以為利者近世為加罰之説者因計奪于豪右適逄¶
世而得售其奸遂使鹺政旁出公&KR0059;困优事𫝑之流相激使然殆¶
謂是乎今大農無終朝計而九邉所仰給安在法蠧利詘而國隨¶
之不待智者知之矣　額塩数　通州分司駐劄石港塲所屬豐¶
<pb:KR2k0037_SBCK_014-42a>¶
利馬塘掘港石港西亭金沙餘西餘東餘中吕四為上十塲泰¶
州分司駐劄東䑓塲所屬冨安安豐梁垜東䑓何垜丁溪草堰小¶
海角斜拼茶為中十塲　淮安分司駐劄安東縣所屬白駒劉荘¶
伍祐新興廟灣莞瀆板浦臨洪徐瀆興荘為下十塲　行塩地¶
江北廬州鳯陽二府滁和二州俱行单塩淮揚二府行食塩唯徐¶
州所屬及宿州食長蘆塩不行淮塩　江南行单塩地&KR0063;天寕國¶
池州太平安&KR0159;共五府　湖廣塩法道所屬行塩地武昌黄州漢¶
陽長沙德安辰州岳州常徳承天荆州㐮陽鄖陽十二府靖州一¶
州江西塩法道所屬行塩地南昌九江南康饒州瑞州臨江建¶
昌撫州袁州共九府河南塩法道所屬行塩地開封南陽汝寕¶
共三府¶
<pb:KR2k0037_SBCK_014-42b>¶
行塩事宜(近日通行事宜總/論中未備者載之)関引(每年夏冬二季起&KR0083;運司查/筭勘合若干道中塩若干引)¶
(正&KR0083;銀三厘加耗銀三毫差吏觧赴南京户部関領引目&KR0083;價赴/部掛號轉給&KR0063;天府買&KR0083;刷引完日領囬收貯架閣庫挨次榜派)¶
(近議四李起&KR0083;四/季榜派見今遵行)榜派(正徳七年御史朱冠奏<折 t="33"/>准分三十場/為上中下三等均勻挨次榜派以富安)¶
(安豊梁垜東䑓何垜草堰角斛拼茶豊利石港金沙餘西吕四為/上塲馬塘西亭新興餘東餘中廟湾掘港伍祐劉荘白駒小海丁)¶
(溪為中塲莞凟臨洪興荘徐凟板浦為下塲每遇投到勘合𤼵付/榜派单年上等自吕四中等自丁溪下等自板浦逆派起䨇年上)¶
(等自富安中等自馬塘下等自莞凟順派起仍分派本折逃亡/本色商人赴塲支塩折色商人在司領價逃亡聼商自行買&KR0024;)¶
撥引(先因淮南引塩壅滯以致邉引不售御史蔡時𪔂設法凡遇/堆塩臨掣如一单堆塩一千引限買邊引八百方准赴掣名)¶
(謂二八搭派今遵行淮/北引目䟽通無庸限賣)塩单(商人執引下塲支塩淮南運至白/塔河過橋將引投入該廵司積至)¶
(八萬五千為一单造冊二本送院一𤼵掣塩委官一𤼵該司收貯/俻照謂之真单淮北運至安東過埧將引投安東縣積至五萬五)¶
<pb:KR2k0037_SBCK_014-43a>¶
(千為一单造真单如前淮南&KR0010;/行塩八单淮北四单謂之单塩)秤掣(毎據運司呈掣之時將院/存真单委就近府佐縣正)¶
(等官秤掣其秤掣事規每引各認色號挿旗一面至二十號而止/委官親手掣簽對號提上一引執旗人役帶領上秤即以一引輕)¶
(重之数例十九引二十引/完以後照前周而復始)割沒(臨掣時淮南毎引以五百五十/斤淮北每引以五百六十斤為)¶
(則如一引之外多餘塩五斤以内通將原掣引塩積筭淮南每一/百六十斤納銀一両淮北每二百斤納銀一両是為舊割没若多)¶
(出五斤以外即照違例夾帶問罪每斤納銀一分/是為新割沒餘銀不足額数即以割沒湊完&KR0024;觧)觧綑(專委運/司佐貳)¶
(官將掣過单塩四单一次開價觧綑盖内商之/塩綑大賣與水商改小以便装運謂之觧綑)京掣(水商已買/過觧綑之)¶
(塩抵石&KR0069;山関舊聽塩院移牒南道復掣放行謂之牒掣萬曆二/十二年題革後水商告復今改于浦子口塩院&KR0010;両次親赴驗掣)¶
(放/行)食塩(食塩者乃於单塩内過橋壩之時抽㸃/另堆&KR0049;舖户執引票支買謂之食塩)¶
恤竈事宜　編審(每五年一次編審竈户定上中下三户則各塲/總催俱照原額選其殷實僉充亦五年一換各)¶
<pb:KR2k0037_SBCK_014-43b>¶
(總下竈户多寡不一或編二十名或編三十名務使竈舎相近草/蕩接連事畢造册俻照殘疾年老不堪煎辦者俱開除寡婦守節)¶
(子未成立者其夫遺課免辦見任官以禮致/仕者舉人監生及經科舉生員俱照例&KR0278;免)折課(舊規水鄉竈/户不諳煎塩)¶
(者每引納工本銀三錢五分觧送運司給散灶丁或年終𩔗觧户/部正徳七年御史朱冠題/准水鄉竈户每引折銀二錢塩課司)¶
(年終觧送運司𩔗觧赴部又莞凟一場地不産塩每引折/收價銀五分白駒西亭俱辦本色塩七分折色三分)官䥕¶
(嘉靖六年御史戴金題<折 t="33"/>准行委運司估計每角用鐡三千斤連/鑄造工價約用銀二十六両即於運司賍罰扣数動支照依時製)¶
(鑄造四方鐵盤共三百二十一角給與各場/貧灶朋丁煎辦歷年漸乆損壊仍補造給𤼵)賑濟(商人每引上/納銀五分存)¶
(留司庫遇年&KR0010;災傷以為賑灶之用後該蔡御史議將&KR0063;納銀毎/引扣銀三厘給灶勇工食餘四分七厘准抵折色給商夫折色者)¶
(係灶户&KR0063;納之銀以&KR0063;賑之銀抵/&KR0063;辦之課商灶両便今遵行之)¶
清理塩法都御史按㑹典正綂&KR0004;嘗以户部侍&KR0048;同御史廵視両¶
<pb:KR2k0037_SBCK_014-44a>¶
淮旋復取囬自後差都御史或以侍&KR0048;無都御史理之至嘉靖凡¶
五六遣焉其後户科請罷清理極論不便三事於是都御史罷不¶
復遣廵塩監察御史按㑹典以監察御史廵塩自宣徳始然間¶
数&KR0010;一遣旋復取囬其後復以廵河御史兼理塩法而廵塩之差¶
遂省至正綂三年始&KR0010;差御史廵視淮浙長蘆諸司而河渠由濟¶
寕迤北抵張家湾長蘆御史兼理之由濟寕抵南京兩淮御史兼¶
理之遂為定制¶
<pb:KR2k0037_SBCK_014-44b>¶
<pb:KR2k0037_SBCK_014-44b>¶
按鹽課莫多于兩淮而法制屢變徴納愈艱嘉靖十五年户部¶
尚書梁材博訪酌行以還中邊之舊兼䟽通餘鹽題准正鹽例有¶
引日餘鹽總在正鹽包中不得另立照票与引月相背除河東聴¶
其仍舊外其兩淮鹽斤每包計五百五十斤内二百八十五斤連包¶
索為正引定價五錢内二百六十三斤為餘鹽淮南定價銀六錢¶
五分淮北定價銀五錢兩浙每正鹽一引連包索共二百五十斤定¶
價銀三錢五分餘鹽通融二百五十斤為一引嘉興批驗所銀五¶
錢杭州紹興批驗二所各銀四錢温州批驗所銀二錢山東長蘆¶
共計四百三十斤内二百五斤為正引長蘆定價二錢山東一錢五¶
分内二百二十五斤連包索為餘鹽長蘆南掣鹽所銀王錢北掣¶
鹽所三錢五分山東定銀三錢五分以上正鹽俱各開邊報中兩¶
<pb:KR2k0037_SBCK_014-45a>¶
淮兩浙俱令上納本色糧草長蘆山東聴其上納折價至如餘¶
鹽價銀所在各别照舊運司収銀觧部轉𤼵各邊　續題¶
准開中引鹽無論常股存積不分淮浙山東長蘆俱炤原定¶
價則上納本色糧平¶
<pb:KR2k0037_SBCK_014-45b>¶
兵防考　揚州故春秋時吳越兵争之地秦置郡國銷天下兵漢¶
都関中江淮之間為藩服故兵制畧焉晋氏南渡謝玄鎮廣陵綂¶
北府兵玄嘗以五千衆破秦師十萬于淝水上以揚州為江左外¶
郛稱重鎮唐時制府兵在淮南者折為四屯(儀真方山屯揚州䢴/江屯泰州新林屯泰)¶
(興平江屯每府列為三等兵干二百人為上千人為中八百人為/下無事則散兵歸農有事則遣將戍守制最善貞&KR0026;後變為方鎮)¶
(又變為/彍&KR0016;)兵最強其後吳南唐所竊㩀迨宋南渡復以揚為邉鎮有¶
禁廂軍強勇武鋒敢勇雄勝軍之屬而淮南軍為諸路最金虜数¶
犯揚州韓世忠一敗之江中再敗之大儀鎮劉𤦺敗之&KR0438;洲皂角¶
林于時阻淮為守自廣陵而抵淮隂為全淮右臂京口秣陵藉捍¶
蔽故𢧐守諸䇿徃徃急淮泗而緩江海者亦其𫝑也(宋制樞宻所/綂凢有四&KR0674;)¶
<pb:KR2k0037_SBCK_014-46a>¶
(侍衞者為班直&KR0674;邉防者為屯駐&KR0674;諸司者為役兵&KR0674;諸州者為/鄉兵崔與之節度淮南選廂禁軍有材藝者𠑽親軍額親軍即班)¶
(直也揚之禁軍有四曰効忠軍威果軍忠節軍武鋒軍廂軍有三/曰寕淮軍裝𤼵軍牢城軍各軍俱有指揮綂之其屯駐曰强勇軍)¶
(以流亡盗賊𠑽役武鋒軍以他州軍調撥敢勇軍以敢勇茶客𠑽/&KR0674;雄勝軍遷駐寳佑城者武定軍嘉熈間移屯揚州者遊擊水軍)¶
(乃御筆立額屯駐揚州者神武軍乃湯東野出戍揚州者護聖馬/軍錢端禮出戍揚州者雄邉軍趙范以雄邉民兵招𠑽者其他又)¶
(有水軍忠節軍保勝軍忠勇軍寕淮軍並&KR0674;屯駐大軍各有綂制/官一以鈐其屬其役兵有淮東司江淮司馬軍司左軍殿前司左)¶
(軍歩軍司郭振歩軍司選鋒軍神武庫軍俱㸔守城堡者其鄉兵/有制勝全軍客軍民船部南船部水軍澳河水軍俱於諸州招𠑽)¶
(總戍揚州者其他如圍子部簇帳部親弩部皆趙范立額不相綂/攝又江都有廵簡七泰興如臯廵簡各一以分廵要害以司兵柄)¶
(于上州兵運于下此宋/揚州路兵制之大畧也)明興　髙皇帝都金陵以維揚輔畿近郡¶
丁酉置淮海翼元帥府命大元帥繆大亨元帥張徳林鎮之庚子¶
<pb:KR2k0037_SBCK_014-46b>¶
改淮海翼元帥府為江南諸䖏樞宻院仍命繆大亨同僉樞宻院¶
事乙已以大都督府經歷陳瓘總制真州軍事自後行樞宻院&KR0291;¶
制官皆罷而揚州髙郵儀真三衞徑属中軍都督府焉其衞所之¶
制曰揚州衞指揮使司一其属經歷鎮撫司為千户所者五五千¶
户所各綂百户所十鎮撫所一髙郵儀真衞制如揚州于通泰興¶
化塩城置守禦千户所者四綂吏目鎮撫及十百户所與諸郡縣¶
犬牙錯䖏以軍為民衞而軍有從征有歸附有謫𤼵著籍各衞俱¶
以十分為率八屯種二守城更迭畨休均勞逸且耕且守蓋倣古¶
屯營法為固圉䇿甚具然于時方國珍張士誠甫禽滅其逋賊皆¶
濵海郡人習兵悉航海附倭数引倭㓂並海郡縣始由山東淮北¶
轉掠浙閩粤諸郡至遣使詔諭彼國不為止於是　上命信國公¶
<pb:KR2k0037_SBCK_014-47a>¶
和行視師築海上備倭城籍民四丁調一為戍兵而如臯掘港始¶
設備倭軍營堡斥堠與通泰諸所並列矣永樂中左都督劉江大¶
破賊于望海堝倭稍戢然夷終猾獰時時拏舟載方物戎噐以來¶
遇防守𫿞輙陳方物云入貢得宴賜市易去後再至亦如之伺無¶
備持戎噐出剽掠殺擄亦滿載去無問得間不得間無不得意去¶
者故沿海所在防倭𫿞而楊子江上自九江下至通州海門数千¶
里江南北逺者数十里近亦拾餘里中隔洲渚港&KR0412;叢雜諸奸俠¶
亡徒竄其中伺間為刼商旅舩徃來輙&KR0013;掠甚則賊殺公吏不顧¶
在揚州境者黄天蕩孟凟河其要害也海濵故饒魚塩其豪不逞¶
者規&KR0059;販為厚利張髙桅巨舶出沒怒濤駭浪中什伯相聚為越¶
境興販舩廽則因而刼客或黨與自相凌暴剽攻于海嶼中有司¶
<pb:KR2k0037_SBCK_014-47b>¶
者莫可如何盖利之所集而害生若山礦徒海塩徒所從來矣自¶
　文皇帝遷都北平念&KR0468;京根本重地于新江設水操軍以萬計¶
而都御史督之自九江以抵蘇柗通泰凢地方緩急冦盗塩徒出¶
沒聼調兵禽捕盖督臣兼綜江海諸務于事&KR0096;至重是時衞所軍¶
已有城守操江備倭諸役永樂末始令民運粮儲于&KR0438;洲給軍船¶
脚價為兊運於是有運粮軍&KR0010;一轉輸京師以為常正綂十四年¶
虜犯順又調揚州各衞所軍分春秋兩班更畨入戍名京操軍而¶
卒伍疲甚其後軍政日益廢圮丁壯困誅求屯田苦兼併諸&KR0674;衞¶
尺籍者率逋逃亡耗居半其僅存着伍亡慮皆枵腹窶人𠋣月粮¶
以糊其口又不能以時給即力稍自贍又不能當轉餉更戍無已¶
之役而武弁婪者之日朘月削也雖&KR0010;有清軍勾&KR0024;及屯政倉政¶
<pb:KR2k0037_SBCK_014-48a>¶
諸令甲甚𫿞而弊蠧萌生無繇詰衞所軍之不可復驅以即戎無¶
論淮以南即天下猶是矣正綂末令府州縣招募丁壮為民兵(或/名)¶
(快手或/名會手)而廵司故有&KR0211;兵俱有司率領操練然民壮祗供公門役¶
使&KR0211;兵所緝里閈鳴吠及負擔興販而已正徳中薊盗劉六劉七¶
齊彦明冦齊魯間轉掠河南㐮陽所過屠城破邑殺撫臣遂率衆¶
浮江東下泊狼山欲自通泰登岸還山東時總漕尚書張縉督兵¶
扼淮口賊不敢渡乃自通州泝流至九江又下南京徃返者三操¶
江兵愕眙無敢近而兵侍&KR0048;陸完調沿邉諸鎮徤卒討之尾賊行¶
駐福山隔江而陳僅移檄徃來通州城危甚忽夜半海&KR0275;風大作¶
賊舟覆溺死無算完遣禆將襲其餘黨盡殱之以㨗聞遂奏凱獻¶
俘勒碑銘狼山上州人恧焉嘉靖&KR0004;倭貢使相挺起為變蹂寕紹¶
<pb:KR2k0037_SBCK_014-48b>¶
諸郡縣已倭市舶㩀海洋不去而中國大猾汪直毛海&KR0280;等以財¶
物役屬倭惡少行海上為亂壬子破黄岩象山諸邑浙東騷動遂¶
蔓延蘇柗間其黨徐海者屯柗江柘林始分掠江北甲寅犯如臯¶
通州海門時承平乆揚俗日漸于紛華上下巽愞偷安沿海備不¶
復設猝聞變皆望風奔潰賊率不過数百人所至焚燒斬戮荼毒¶
不可道每𢧐倭&KR0186;赤體提三尺刀舞而前善設伏能以寡擊衆反¶
勞逸客主而用之逺近傳相恐言賊有神不可與𢧐率蒲伏受戮¶
而縣無城守者毒&KR0057;&KR0429;先是操江臣以倭患&KR0068;𫝑不能兼理海防¶
軍務朝議于江南北設二廵撫與提督操江畫地而守揚州三江¶
㑹口以上操江綂之周家橋以下江北撫臣綂之而都御史鄭公¶
曉始以廵撫兼海防知府吳桂芳為言自倭犯並海郡縣有城則¶
<pb:KR2k0037_SBCK_014-49a>¶
守無城則殘城之為利必矣使冦逾廖角而漂北海犯塩塲而南¶
則如臯弗城為可虞道南江而西舎舟而北犯口岸則泰興弗城¶
為可虞風㠶西下直抵西市則&KR0438;洲弗城為可虞况海門僻䖏東¶
偏為海冦必由之所弗城安恃乎撫臣然其議始奏築如臯海門¶
泰興&KR0438;洲四城逾年城成民稍恃無恐乙&KR0407;倭猝薄揚州城民歛¶
避不及&KR0013;殺及溺死者数千人屍断流焚掠大東門外盡燒毁塩¶
堆而去府同知朱裒及髙郵衞經歷以率兵禦賊死焉淮南北大¶
震于時衞所軍無所用而各州縣鄉團民兵或時時扼殺倭及嬰¶
城時擊却之始築東関新城其明年𠫵將王完伯率所部徐兖精¶
鋭兵守揚州設伏于鐡盤厰引弱兵轉𢧐至伏所麾&KR0016;兵衝擊倭¶
大破之賊稍戢又劉𩔰擊破之泗州而遁明年都御史李公遂撫¶
<pb:KR2k0037_SBCK_014-49b>¶
江北以圡兵客兵俱脆弱䟽調山西邉兵三千戍如臯明年賊大¶
舉萬衆分道入遂與海防副使暨諸將佐約曰賊業入海門必集¶
如臯夫江淮根本在鳯泗賊若越泰宜陵窺江都則天長以北震¶
是惟予自督禦咎弗在將吏&KR0438;儀漕輓津㑹南北&KR0109;吭抑又陪都¶
之屏輔焉賊若壓黄橋奔泰興西优即諸重地危海道遊擊任之¶
二路既抗賊宜却出富安並海岸東馳我振旅淮安出其不意賊¶
成禽矣畫既定部署諸將令聲援相掎角於是倭入丁堰鎮趋如¶
臯遊擊丘陞擊敗之已又犯海安鎮副使劉景韶率丘陞兵追勦¶
盡殱之賊果不敢西掠而折循富安並海堤東出撫臣夜提師至¶
淮城適所調青沂曹邳兵並集賊猝見兵衆盛大愕麾突&KR0016;横搏¶
賊斬首千餘級賊退據廟灣夜乗風竊舟去亡何而江南倭據三¶
<pb:KR2k0037_SBCK_014-50a>¶
沙者千五百餘軰忽北犯通州𠫵將丘陞𢧐歿民悼痛甚㑹副&KR0291;¶
兵劉𩔰以禦江南倭失利乃渡江赴援請自贖諸將欲拒弗納撫¶
臣令予卒助攻𩔰感奮首磔入賊壘壮士乗之賊潰圍走追攻之¶
白駒塲又追及之七竈茅家墩先後俘斬六百餘奪噐物無数賊¶
逸竄海堧爲圡兵格殺殆盡於是三沙賊並散殄無遺𩔗而江淮¶
靖焉自甲寅以至已未五六年間江北横罹倭禍未有甚于此時¶
以督撫道臣將佐僇力劻攘而定然&KR0018;海千里焚蕩蕭然民&KR0013;殺¶
戮僵屍如積諸將吏士卒捍禦死者亦復不数以僅無䧟城屠邑¶
至今言倭事者猶㦧慄云自是沿海益増置營戍設將領通州有¶
副&KR0291;兵及水營把&KR0291;掘港有守備大河周橋有把&KR0291;揚州有𠫵將¶
而儀真守備及三江口把&KR0291;&KR0438;洲營衞&KR0291;&KR0674;操江如故所綂兵或¶
<pb:KR2k0037_SBCK_014-50b>¶
招募圡著或以義烏東陽習水𢧐者𠑽之自江逹海分信地列𢧐¶
艦𫿞㑹哨所在繦屬棊布而倭以入犯鮮生還寂不窺海者㡬三¶
十年其後營兵制復浸壊凢圡著兵率豪有力者所詭&KR0009;以𫝑要¶
挾將領無敢詰臨閲期則僱丁壮習技者虗&KR0063;或多蓄傭奴居恒¶
為作百役使時嘱免其操戍當散餉則盡括以肥已而什三給之¶
其力能修艌官船及以&KR0059;船&KR0063;募者為𦒿民捕盜諸水兵皆聼役¶
屬率沒其月餉之半為治船費稍違咈則擅榜掠驅逐或更為募¶
&KR0024;弗以白于主將弗敢問也浙兵性驕悍與圡著不相能時時优¶
閭左細民急之則亡匿去難控馭盖自戎政圮而將官非納賄夤¶
縁無繇進多者費千餘金𫝑不得不取之營伍以償借貸(語云/債帥)又¶
&KR0010;有賂遺交際諸當道主文胥役有常例偏禆將月廪㡬何𫝑不¶
<pb:KR2k0037_SBCK_014-51a>¶
得不尅取之兵人尅取則懼叢怨則又于隊伍中逃亡闕者詭寓¶
其十之一藉虗兵粮為用度而自哨隊伍長以下轉相倣傚以彼¶
此挾恐相制母敢𤼵其有律已𫿞厚䋲下以法則衆喙蠭涌為蜚¶
語以聞于亷訪者無何而掛彈劾若影響甚則連名牘具愬衆為¶
證而互訐之將官或坐裭職及以飛𧷢抵罪後來者益蓄縮畏懦¶
以營伍為傳舎苟得利以圗復為夤縁安望桓桓不二心之臣緩¶
急為國家出死力者乎江海故多劇盗其&KR0219;猾者以所掠餘貲厚¶
賂諸哨船&KR0186;故縱諸塩徒亡慮皆其親戚子弟或𦒿捕竄入其中¶
𠋣兵船為盗販遇詰責𫿞則時緝其盗之&KR0013;勾誘為役使者&KR0059;塩¶
之𫝑單弱及弗輸月錢者以邀為功得厚賞沿江海所在皆然而¶
淮南北其著者矣今　上之二十年倭酋関白專其國山城君不¶
<pb:KR2k0037_SBCK_014-51b>¶
能制遣二將清正衡長以兵襲朝鮮之釜山據之屬國告急上¶
遣帥督兵征之師少挫遼左戒𫿞而倭偽乞封貢為緩師計比遣¶
使而悖驁益甚於是　天子震怒令大集郡國兵若江南北浙東¶
福建俱募兵船赴援議者謂倭不得志于朝鮮必分兵内㓂若天¶
津登萊淮揚將無所不犯于是所在増兵置堡𫿞戍守如異時然¶
營伍兵皆恇怯甚與衞所卒無異幸倭不來來即先亡魄委甲而¶
遁耳知府郭光復廼申防倭十二議曰修城池繕軍噐僉門夫𫿞¶
保甲復副役(凡里甲壮快等正役外許幇副/役一名分工食之半演習操備)&KR0024;額兵練鄉兵厲竈¶
勇復沙船&KR0468;粮餉議召買阻險要諸建議皆奉文舉行而撫按臣¶
復䟽請于江中永生洲𣷹水兵遊擊一員綂南北水兵共千人以¶
上下&KR0063;援無南北彼此之委䟽報可二十五年　上復用言官言¶
<pb:KR2k0037_SBCK_014-52a>¶
以總河臣兼漕務而江北專設督撫臣治軍務盖武備稍振焉㑹¶
関白死倭將狼狽内顧𢧐不利遂燔釡山柵寨移輜重而去而東¶
征兵漸撤諸所題留馬價塩課備餉銀户部以帑藏詘乏催徴觧¶
𫿞于星火而新増餉科派民間者業有㫖停免顧諸營兵枵腹以¶
待東征兵撤回者猝未易散團聚海上慮為變當事者益難之矣¶
嗚呼時平而養兵兵易集而餉不得継及時急而募兵餉易辦而¶
兵不得精不經挫刃敗&KR1518;城䧟邑破之後未有能先事預防者也¶
善夫旴郡鄧元錫之論兵制盖傷之矣(鄧論不為揚州而𤼵然/近事有𩔗故引以示鍳)以¶
為　國家分軍民籍而來民力農養兵兵戍守衞民天下乆平衞¶
所軍日耗而變劇於衞兵外復取民財購民而為兵其後天下益¶
多故財耗兵脆衞軍僅名額而機快徒虗文力不能有所捍禦每¶
<pb:KR2k0037_SBCK_014-52b>¶
腹裏盗𤼵&KR0186;請調土漢狼逹兵以已難調且至盗&KR0186;䑕伏去復横¶
放而所調者兵性狼戾多暴又覊旅怨曠所過騷動&KR1987;刼有司不¶
敢詰將領莫能制故諺有盗來放火軍來殺我之謡而糜費不貲¶
(近日征東/兵𩔗此)故召外兵以除内冦㓂未平而民已大受其禍矣其又¶
後申𫿞保甲自相維轄而要害地諸選兵結寨立墩䑓備噐械共¶
追胥一專之于民國有事總兵者惧䘮師難諱而見短其將領又¶
惮失伍當坐而受誅且營伍空乆不任調於是諸大盗起額軍不¶
復遣獨遣州郡所僉民兵以行即卒積死得不報也其最後國儲¶
殫乏適有故則名増兵餉兵銀取之民急練募以已難事稍靖則¶
又名革兵减兵銀籍之以上供而費出于民者一增而不復减也¶
嗚呼國家養兵二百年此其費安出出于民也養兵以衞民曾不¶
<pb:KR2k0037_SBCK_014-53a>¶
得一旅一卒之用又益之以機快民壮機快民壮者朋户醵金而¶
𠑽之者也不足又益之以保甲於是乎盡民而為兵既盡民為兵¶
矣乃其&KR0004;畆徵税歛以養衞兵户醵金以𠑽民兵者如故曾一不¶
少貸也是為官兵者既已養之又從而驕之為民者既&KR0311;歛之又¶
驅使為兵又驅而代之死也豈不泰甚泰甚也哉則知古寓兵于¶
農因地為守固自然之符地水之象終百世不與易也其議惋切¶
深至然或緩難行為方今計若夫有能之將有制之兵得数千人¶
焉督撫重臣日置標下而訓督之䘚有警可調𤼵諸要害地則姑¶
仍其舊慎汰羸弱𫿞哨探使不逞知有所懾亦無負國家所以養¶
兵衞民之意轉弱為強存乎其人若其守成説以言方畧按地名¶
以求要害者不可以言知兵故無載焉　贊曰維揚倭患至嘉靖¶
<pb:KR2k0037_SBCK_014-53b>¶
甲寅以後極矣聞之圡人官兵所俘斬倭大率皆脅從華人其魋¶
結者無㡬豈直脅從其造謀而導嚮之者皆吾人也近時或言海¶
上塩徒可禦倭異乎所聞彼皆奸盗之魁悍而無義復怯死若邇¶
所募&KR0063;援趋朝鮮者皆圗餉為利人與船不相離遇敵則先迯調¶
沙船兵以禦敵者靡不敗識微者慎之焉至若釡山之倭以内難¶
自歸非我力能制其死命而業為獻俘宣㨗沿海備且漸撤雖齊¶
民猶知寒心况司樞畫者乎余所述兵防事不能詳志其大者後¶
之君子亦足以知其意之所存¶
營寨　標營即軍門中軍營也舊以鳯陽廵撫兼總督漕運駐劄¶
淮安府而中軍大營則以都司領之萬曆二十六年併漕運于&KR0291;¶
河分設廵撫于泰州而中軍營仍留于淮因置標營于泰州又謂¶
<pb:KR2k0037_SBCK_014-54a>¶
之内中軍擇廢閑將領綂其衆原設官兵七百員名近增一千餘¶
員名　泰州營即海防道中軍營嘉靖三十三年以倭入㓂題設¶
海防兵備道駐劄泰州原設官兵一千二百員名擇各衞指揮賢¶
能者為中軍後減至四百九十員名萬曆二十五年新増三百名¶
二十八年復裁去八十名止存七百餘員名　通州副&KR0291;兵府在¶
州城嘉靖三十三年以倭冦故廵撫都御史鄭曉奏設按察副使¶
為海防道及叅將為分守通泰海防至三十七年倭益甚乃改𠫵¶
將為提督狼山等䖏副縂兵與海防道相䇿&KR0063;綂狼山掘港周橋¶
大河守備把&KR0291;等官舊額設水陸營兵八千餘人今裁减　揚州¶
叅將府&KR0004;制揚州有守城坐營指揮一員操習馬歩隊正軍其教¶
塲在小東門外嘉靖間以倭變増築新城遂包&KR0674;城内于教塲右¶
<pb:KR2k0037_SBCK_014-54b>¶
置叅將府設署叅將一人近多以遊擊代署又名遊擊府用操演¶
水陸軍馬以防禦外冦凢衞所等官皆以軍法節制之原額官兵¶
一千名近照舊　儀真守備府洪武&KR0004;議者以地富要害大軍甫¶
經宜建綂帥一秩以臨轄軍衞始&KR0096;置守備員御于儀真&KR0004;以都¶
督自後或以都指揮或署都指揮咸授　勅諭宣徳間嘗裁之成¶
化&KR0004;復置&KR0009;寓于天寕禪寺弘治&KR0004;始以馬厰改守備署焉守備¶
一人于浙江都司列銜舊額官捕𦒿兵共六百六十八員名近増¶
減不常　三江會口把總司嘉靖四十二年南京兵科給事中范¶
宗吳題議上自九江下至江南圌山江北三江會口每年防春調¶
取各府州縣徤勇二千餘名徴銀雇募水兵防守至四十三年兵¶
部覆水兵内揀選精壯者四百名分爲二班一班專守江南一班¶
<pb:KR2k0037_SBCK_014-55a>¶
坐委指揮恊守江口𨺚&KR0159;三年都御史吳時來題請三江會口兵¶
務設　欽依把&KR0291;一員綂領之額兵七百五員名&KR0438;洲營衞&KR0291;舊¶
設陸兵與常操民壮各一百七十五名水兵四百八十六名廵江¶
軍舎八十名大小𢧐船五十餘&KR0215;萬曆二十六年議増水兵三百¶
名沙船十&KR0215;選指揮一員綂領共為三大哨一駐沙河港一駐花¶
園港一駐馬頭為犄角&KR0063;援之𫝑其昔年所謂脚斛二行驍勇則¶
前已一切罷去令其納銀以充兵餉近改儀真守備為&KR0438;儀守備¶
督率操防　周家橋把&KR0291;在泰興周家橋原因兌粮於此毎年撥¶
泰州兵快一百名與彼䖏民兵一百名防守後因倭變籌海圗篇¶
云泰興周家橋乃沿海衝要之區㩀守所當先湏添設把總堵截¶
海㓂遂設把總一員領兵三百復増百餘又添福兵船四十餘&KR0215;¶
<pb:KR2k0037_SBCK_014-55b>¶
　掘港守備在掘港塲東迤海洋五十里為倭㓂首登要地舊惟¶
揚州衞遣指揮千户防禦嘉靖三十四年倭夷大舉廵撫都御史¶
鄭曉奏易把&KR0291;三十八年廵撫都御史李遂復奏易守偹綂東西¶
二營　大河營把總司在海門縣境内&KR0004;無城堡倭難後廵塩御¶
史崔棟題准遂築正塲及盧便倉二堡東西相望俗名為東西塲¶
東塲堡内嘉靖間設大河把總官一人領兵千人鎮守萬曆間裁¶
減　狼山把總司把總一人駐通州亦設于嘉靖中副總兵中軍¶
所綂陸兵為陸營而守備則專&KR0249;水寨操演水兵之事　永生洲¶
遊兵把總萬曆二十五年因倭警及江海冦盗出沒知府郭光復¶
議以永生洲中踞大江置遊兵把總綂船兵一千人為南北&KR0063;援¶
督撫都御史禇公鈇題准以江南北各兵五百名餉亦均出近復¶
<pb:KR2k0037_SBCK_014-56a>¶
題革鎮江叅將併為永生洲叅將¶
城池論　郡東南新城基磽易摧西北阜高于城可俯而瞰識者¶
慮焉通州江海要害邇雖增築石城然上于東南一隅因資于民勞¶
悴已甚且慮左腋之擁腫忘右脇之偏枯非完䇿也若沿海鹺塲¶
及海安諸城舊𫠦剏建　悉隳壊時平則以為不急之役有事而圖¶
則已晚使前人𫠦弹心畢力以幾得成為幸者而委之搸莽沙　石亦¶
惜乎¶
<pb:KR2k0037_SBCK_014-56b>¶
