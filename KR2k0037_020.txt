# -*- mode: mandoku-view; -*-
#+TITLE: 天下郡國利病書
#+DATE: 2015-09-12 00:41:24.544695
#+PROPERTY: ID KR2k0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB10n0698-2785天下郡國利病書-第二千七百八十五册.
<pb:KR2k0037_SBCK_020-1a>¶
山東鹽法志¶
本司所轄一十九塲惟八塲徴鹽永利利國豊民豊國四塲距海稍近鹽曬於¶
地其形顆今謂之盬鹽是也永阜新鎮王家岡寜海四塲距海不啻六七十里¶
而遠鹽熬於盤其形散今謂之未鹽是也然煎之之法率以天時爲本而成之¶
以人力每嵗春夏間天氣晴明取池滷注盤中煎之盤四角搘為一織葦攔盤¶
上週𡍼以蜃泥自子至亥謂之一伏火凡六乾燒鹽六盤盤百斤凢六百斤爲¶
火引鹽一餘二百斤詰旦仍岀坑&KR0069;攤曬亭塲間至申俟鹽花浸入&KR0069;内仍實¶
&KR0069;於坑以取滷其試滷必以石蓮投之滷中沉而下者爲澹滷浮而横側者爲¶
半澹滷煎之費菹薪必浮而立於滷&KR0405;者乃舀八盤煎之頃刻而就將乾投以¶
皂角数片鹽始凝結至於積&KR0069;則又以年乆爲良滷水漬&KR0243;岀鹽尤多然乆旱¶
則潮氣下䧏土燥而鹽不生花乆雨則客水浸溢亭塲沾濕曬　致銷蝕故以¶
&KR0069;取滷必雨暘時&KR0002;而後鹽始豐若夫曬鹽之法其取滷則又有&KR0069;淋土淋之¶
<pb:KR2k0037_SBCK_020-1b>¶
殊土淋之法以畚鍤起鹹鹻潮灘土曬乾實土池中注水取滷如&KR0069;淋法每竈¶
各砌磚石爲大曬池旭日晴霽挽坑井所樍滷水滲入池中曝之自辰逮申不¶
煩鐺鬻之力即可掃鹽以輸官少隂晦則絶無鹽故海堧之塲多曬鹽而塲去¶
斥鹵遠者多火鹽鹽品以散爲上而盬次之¶
夫募商鬻鹽肇自宋雍熈間其法以商輸芻粟塞下而官給之鹽夫亦漢鼂錯¶
遺䇿也識者韙之　皇明洪武初循用其䇿以東鹺專供遼代芻粟　累朝邉¶
計頼焉成化間稍更徃故八金鹺司自是飛輓不&KR0071;於邉塞其䇿與彼孰多此¶
未易講也盖不獨東鹺己矣東鹺商課較他方甚微眇其開中鹽引僅一十二¶
萬餘耳顧有内商有邉商邉商則報中鹽引於遼代輸芻粟與金各半之以金¶
計每引僅值金一錢又半之内商則轉購鹽引於邉商藉以鬻餘鹽牟利而鹺¶
司徴其金歲額以兩計凡五萬輸而之計部計部復輸而之邉鎮猶存　國初¶
實邉遺意焉司計者所宜殚心也¶
<pb:KR2k0037_SBCK_020-2a>¶
運使甘一驥開鹽河議　查得洛口下流見今上接新治大清河通行濱州霑¶
化利津入海以收寜海等捌鹽塲之利爲山東梁宋之用並無湮塞無容再議¶
其所稱鹽河故道乆湮難尋則小清河南一支經流青州等府樂安等縣海滄¶
等拾壹塲入海者也　國初山東鹽河有東北二大支其北一支屬洛口蒲臺¶
二批驗所為大清河洛口上流自東平坎河口東阿平隂長清齊河而東入洛¶
口下流經齊東蒲濱州霑化利津入海以通寕海永阜豐國永利利國富國豐¶
民王家岡等塲運鹽出捌塲過蒲臺洛口二關而逹運河此鹽河北一支屬洛¶
口蒲臺二所而通寜海等捌塲之鹽利者也其東一支屬樂安批驗所爲小清¶
河岀趵突泉流大明湖經華不注山流龍山經章丘流淯塔沙三河經鄒平長¶
山新城流孝婦河又東經高苑愽興流烏河其名烏河者一名乾時左傳公與¶
齊侯戰於乾時是也一名時水杜預注時水在樂安縣界臨淄二十五里是也¶
源出益都矮槐𣗳北又有系河者在長山縣北二十里源岀苑城店經新城界¶
<pb:KR2k0037_SBCK_020-2b>¶
流烏河而入小清河其名孝婦河者源出益都西顔神鎮三里經淄川長山新¶
城北抵高苑慱興樂安東北逹高家港又有泔河者在長山縣南二里源出米¶
山自城南流孝婦河而入小清河又有乾溝河者在長山縣西南三十里源出¶
長白山流孝婦河而入小清河其名淯沙河者淯河一名繡江在章丘縣東一¶
里源出㑹仙山下合百脉泉東西二麻灣泉西北匯爲白雲湖而入小清河沙¶
河石鄒平縣西三百歩源出大峪山西北而入小清河諸水皆由馬車瀆支脉¶
河澄海口北入海自小清而南上流則為淄臨縣之淄河渑水康浪水澅水爲¶
益都縣之巨洋水爲臨朐縣之培水石溝水為沂州之東泇河西泇河沐河湯¶
河爲郯城縣之大方湖沂河經州邳宿而逹黄河自小清而東下流則爲壽光¶
縣之洱河龍泉水王欽水爲曰照縣之付㠉河竹子河大兒荘河在萊州府則¶
為濰縣之濰河淮河白浪河寒浞河爲昌邑縣之浮康河七溝河爲膠州之膠¶
萊河洋河為高密縣之張魯河五龍河白水河爲平度州之雲河現河蘓村河¶
<pb:KR2k0037_SBCK_020-3a>¶
墨水潄玉泉乳泉爲即墨縣之土液泉龍泉爲掖縣之南陽河掖河白沙河萬¶
歲河杲村河上官河在登州府則為招逺縣之萬盛河五澗河爲萊陽之五龍¶
河陶張河平南河爲福山縣之清洋河義井河而登萊等府壽光日照等縣各¶
有支河入海此鹽河南一支屬樂安批驗所而通海滄高家港等拾壹塲之鹽¶
利者也成化以後海滄等拾壹塲支河乾涸商旅不行邳州改行淮鹽開歸改¶
行河東樂安批驗所裁革而鹽河南一支故道遂曰就湮沒無復可尋矣拾壹¶
塲竈丁改徴折銀每引㭍分伍𨤲共徴陸千餘兩舎其所産徴其所乏而竈丁¶
漸累漸迯愈迯愈累無復更生之望矣近乗開歸分認地方之㑹議豁折銀復¶
本色仍照附省竈丁例伍分肆𨤲支商歲减徴銀壹千㭍百兩而拾壹塲貧竈¶
庶幾少蘓顧拾壹塲水利湮廢竈鹽不售所謂泃濕濡沫烏在其能蘓竈也鹽¶
河僅存者北一支大清河耳洛口爲大清下流齊東縣間有淺處尚無湮塞蒲¶
臺而下通行濱州利津霑化入海大清上流自坎河口築而鹽舟不逹於運河¶
<pb:KR2k0037_SBCK_020-3b>¶
　至魚山車運三十里上船而商人始告病矣運河之水㳙滴不入鹽河加以連¶
　年旱乾商人舎舟從陸而大清又幾廢矣幸䝉　廟堂採議濬五泉建五閘以¶
　復大清之舊以通寜海等捌鹽塲之利不獨山東舊額伍萬兩頼之即梁宋新¶
　額壹萬陸千兩亦取辦於此矣但徃以拾&KR0380;塲而應全齊梁宋今以捌塲而應¶
　全齊梁宋源少流闊恐不可&KR0071;明問&KR0082;舉鹽河故道而盡復之誠盛心也且樂¶
　安北&KR0018;海日照南&KR0018;海登萊東&KR0018;海古所謂天府之國齊得十二焉而不得收¶
　&KR0018;海之利豈非有其地無其人乎凢有憂　國憂民之心者不能不拜明問而¶
　扼腕也&KR0060;念天下之事當與天下之人共為之百世之利當爲百世之規共興之¶
　功不必自我岀我開其端而俾後人底其績可也效不必且夕計今創其畫而¶
　俾後數世十年竟其功亦可也盖民可與樂成難與慮始驟語之以興水利必¶
　忽焉而不信今且儆之以除水害驟語之以開河通舟楫必駭焉而懼擾令且¶
　引之以通溝渠庶幾其有濟乎夫一市之中必有一市之溝不然市遇䨙必害¶
<pb:KR2k0037_SBCK_020-4a>¶
於一市矣一村之内必有一村之溝不然村遇霪雨必害於一村矣况大而一¶
邑又大而一郡不通溝洫不&KR0165;下流豈不害於一邑一郡哉宜下令各邑畫圖¶
貼&KR0003;某村之溝以某村爲下流各邵𦘕圖貼&KR0003;某邑之溝以某邑爲下流邑各¶
率其境内合一市之力通一市之溝合一村之力通一村之溝合一邑之力通¶
一邑之溝邑之下流有壅者郡𦔳之費以通之而一邑之水害弭矣一邑之故¶
道出矣郡之下流有壅者藩司𦔳之費以通之而一郡之外害弭矣一郡之故¶
道出矣語云禹以四海爲壑又云禹盡力於溝洫善治水者未有不通下流亦¶
未有不自溝泗始也古今異冝陵谷變遷凡可且處即為故道誌書所載諸水¶
不必泥也凡可入海處卽為壑禹之九河不必追也時詘舉&KR1151;大衆未易輕動¶
苟有溝渠以洩下流卽可與民安堵不必遽望通鹽河興舟楫之利也溝渠旣¶
通下流旣&KR0165;水害旣除故道旣岀藩司又繪一闔有水利總圖某郡之水由某¶
邑歸於運河某郡之水由某邑歸於黄河某郡之水由某邑歸於海某處下流¶
<pb:KR2k0037_SBCK_020-4b>¶
可蓄應建閘以蓄水某處上流有泉可濬應導泉以濟水仍爲圖&KR0003;詔後之來¶
者近而數年或逺而數十年時和歳豐物必充盛必有能因時立政盡復鹽河¶
之舊以通商盡輸海滄諸塲之鹽以惠竈盡通山海之利以還先齊民物輻輳¶
之盛者矣¶
<pb:KR2k0037_SBCK_020-5a>¶
三鎮　安平鎮(在兖州府南九十里屬兗州東平東阿陽榖夀張/轄朱元名號不一我朝洪武初年改名張秋弘治)¶
(六年河决本鎮東口為害甚劇<折 t="33"/>命平江伯陳鋭副都御史劉/大夏治之復平/勅賜今名盖取平成之意也本鎮駐劄有工)¶
(部郎中一員汶上東阿各僉快手二名充用<折 t="33"/>兖州府管河捕/務通判一員東平州僉民壮一十名送𠫊廵捕/夀榖二縣主)¶
(簿衙<折 t="33"/>荆門驛<折 t="33"/>税課局<折 t="33"/>濮州曹州范縣鄆城/定陶曹縣夀張水次倉/陽榖東阿夀張樁草厰)顔神鎮(在青/州府)¶
(治西南一百八十里地鄰新泰萊蕪淄川三縣習俗強悍山冦/不時&KR0060;發徃止委府首領官防守後嘉靖十七年因山冦作亂)¶
(兩院題<折 t="33"/>請專設本府通判一員駐劄該鎮緝捕盗賊受理詞/訟嘉靖三十七年青州兵備副使王呈請兩院題/准建立石)¶
(城&KR0010;撥新泰萊蕪淄川髙𫟍壽光蒙隂六/縣民壮一百五十名快手六名操練鎮守)景芝鎮(在青萊二府/所屬安丘髙)¶
(宻諸城三縣地界各離縣治五十十里中間流寓雜處盗賊生/𤼵萬曆七年青州兵備副使周/轉呈/都察院題/准專設)¶
(萊州府通利一員駐劄該鎮無論三縣土著流寓咸聼鈴制仍/照顔神鎮事例凡本鎮大小詞訟亦從本官受理髙宻安丘各)¶
<pb:KR2k0037_SBCK_020-5b>¶
(僉快手二名民壯十/名聼候差撥廵邏)¶
<pb:KR2k0037_SBCK_020-6a>¶
山礦　濟南府　萊蕪縣(里辛庄月見庄山峪各錫/礦洞一處今封塞完固)兗州府　沂¶
　州(龍扒山銀礦洞一處在州西一百二十里寳山銀礦洞一處/在州西九十里土洞山銀礦洞一處在州西南上峪村晒錢)¶
(埠山銀礦洞一處/在州西南賈庄店)費縣(簸箕掌山銀礦洞一處在縣西南九十/里米家埠山銀礦洞一處在縣西南香)¶
(城村新庄嶺鉛礦洞一處/在縣東南黄庄村)嶧縣(楊家泉山銀礦洞一處/在縣東北楊家村)滕縣(胡/嶺)¶
(山銀礦洞一處在縣東北時杭村以上礦洞俱封塞完固沂州/兵備道駐劄統轄設總廵沂州衞千户一員帯領團操快手恊)¶
(同老人并隣近地方/保甲人等廵邏看守)青州府　益都縣(孟坵山鉛礦洞一處/在縣西北七十里)顔¶
　神鎮(老師山鉛礦洞一處在南庄社鹿角山鉛礦洞一處在馬/陵社石衚衕鉛礦洞一處在邀兎社黄沙陸鉛礦洞一處)¶
(黄狐圭鉛礦洞一處俱在栢𣗳社大金嶺鉛礦洞一處在三泉/社以上礦洞七處俱封塞完固各有義民一名帯領近洞鎗手)¶
(牌甲日輪十五/名廵邏看守)莒州(落山銀礦洞一處七寳山銀礦洞一處雪/山銀礦洞一處桑園銀礦洞一處以上礦)¶
<pb:KR2k0037_SBCK_020-6b>¶
(洞四處俱封塞完固各有義勇官一/員帯領下班團操快壮廵邏看守)蒙隂縣(胡家寨山銀礦洞/一處在縣北一百)¶
(八十里今封塞完固縣設義勇官/一員率領保甲人役廵邏看守)臨朐縣(嵩山在縣西南七十/里與黒山相連出銀)¶
(礦其山下河水中亦時出礦及沙金鉛錫銅鐵石碌白丹砂之/𩔖畧水埠銀礦洞一處嘉靖間奉/欽差官採三次黒山河銀)¶
(礦洞一處嘉靖三十年奉明文官採一次楼青山石滓銀礦洞/一處兩嶺坡土滓銀礦洞一處老猫窩頂銀礦洞一處以上礦)¶
(洞六處俱封塞完固總設義勇官一員督率打手/十名并附近總甲二十名鎗手一千名廵邏看守)登州府　寜¶
　海州(老䑕夼銀礦洞一處在州西三十里仇家塂銀礦洞一處/在州西南九十里胡家溝銀礦洞一處在州正南九十里)¶
(譚家口銀礦洞一處在州東南一百里以上礦洞五處俱封塞/完固除編定地方夫役民壮廵守外仍本州廵&KR0024;官帯領廵&KR0024;)¶
(人役廵/邏看守)蓬萊縣(&KR0171;道溝金礦洞一處在縣東南八十里畨干嶺/金礦洞一處在縣正東八十里杏𣗳溝并羊攔)¶
(塂銀礦洞二處在縣西南九十里以上礦洞四處有髙家楊家/店二廵司督令下班團操快壮十名登州營毎季委官一員帯)¶
<pb:KR2k0037_SBCK_020-7a>¶
(領旗軍二十名并地方/保甲人等廵邏看守)萊陽縣(東關頂銀礦洞一處在縣西北/九十里本縣官快等役外僉隣)¶
(近地方鄉夫五名/在彼廵邏看守)福山縣(化石<折 t="33"/>銀礦洞一處在縣西北四十/里孫夼洞鉛礦洞一處在縣西北四)¶
(十里以上礦洞二處俱封塞完固各有下班快壮每月輪撥五/名巾前所軍每月輪撥五名廵檢司弓兵每月輪撥六名各跟)¶
(随本縣及中前所各廵捕官并孫夼鎮廵檢常/川廵邏仍令該管地方保甲人等廵邏看守)招逺縣(盧頭溝/金礦洞)¶
(一處在縣正南四千里嘉靖四十五年奉<折 t="33"/>㫖差官採取一次/雲青頂銀礦洞一處在縣東北五十里猪窩銀礦洞一處在縣)¶
(東北五十里&KR0172;窩銀礦洞一處在縣正東五十里柴窩銀礦洞/一處在縣東北五十里以上礦洞五處俱封塞完固本縣差義)¶
(勇官帯領下班團操/快北廵邏看守)棲霞縣(艾山湯金礦洞一處在縣北三十/里古蹟頂銀礦洞一處在縣東北)¶
(八十里西下夼銀礦洞一處在縣東北八十五里羊屎河銀礦/洞一處在縣東八十里白馬夼銀礦洞一處在縣東一百里庵)¶
(児<折 t="33"/>銀礦洞一處在縣東南七十里方山頂銀礦洞一處在縣/西南三十五里望海嶺銀礦洞一處在縣西五十里龎家溝銀)¶
<pb:KR2k0037_SBCK_020-7b>¶
(礦洞一處在縣西七十里黄夼銀礦洞一處在縣西北十五里/粉子葫蘆銀礦洞一處在縣東北三十里西林䃓銀礦洞一處)¶
(在縣北六十里以上礦洞共一十二處俱封塞完固除古積頂/洞係登州營官軍二十名每季輪流防守外其餘俱係地方夫)¶
(役廵邏/看守)文登縣(&KR0210;陽山南灘湯村泊金礦洞一處在縣正南四/十里黄嵐金礦洞一處在縣北二十五里桑𣗳)¶
(夼銀礦洞一處在縣東二十五里佛児頂銀礦洞一處在縣東/南三十里南滕圏銀礦洞一處在縣正南四十里南髙村集北)¶
(滕家銀礦洞一處在縣正南三十里墳臺頂後水銀礦洞一處/在縣正南四十里馬鞍山南豹山汪銀礦洞一處在縣正南二)¶
(十里狗見坑銀礦洞一處在縣東三十里横山銀礦洞一處在/縣東四十五里李家山銀礦洞一處在縣四十里古積頂朋子)¶
(溝銀礦洞一處在縣東北六十里朋子溝龍王廟銀礦洞一處/在縣東六十里仝家坑銀礦洞一處在縣東北八十里仝家坑)¶
(銀礦洞一處在龍池地名離縣東北九十里惡石山唎喳埠銀/礦洞一處在縣東北一百里林村集後銀礦洞一處在縣東北)¶
(一百二十里温泉寨後銀礦洞一處在縣東北一百里着棋山/銀礦洞一處在縣東北五十里着棋山光頂小銀礦洞一處在)¶
<pb:KR2k0037_SBCK_020-8a>¶
(縣東北五十里髙落頂銀礦洞一處在縣正北九十里牛仙上/裏口銀礦洞一處在縣西北七十里千仙頂銀礦洞一處在縣)¶
(東五十里以上礦洞二十三處俱封塞完/固各有地方保甲人等廵邏看守)¶
<pb:KR2k0037_SBCK_020-8b>¶
<pb:KR2k0037_SBCK_020-8b>¶
均徭論¶
　均徭之議盖人人殊矣然嘗考大中丞梁公之議曰有田有租不易之法圴徭隨時¶
　審編寔兼身家而論若均徭再論田租是正供之外復加重累有庸有租之成¶
　法遂盡廢矣今止論身家身卽徭之𫠦謂丁也家卽徭之𫠦謂門也先明政體然¶
　後審編自有條緒&KR0002;曰據地科差為力卽易招議亦鮮是自為得矣如百姓何¶
　善哉乎公之議均徭也盖地有肥&KR0484;天時有水旱故富啇巨賈家累萬金而地¶
　止数十畝者徃徃有之假令據地審差則力穡務本之民不勝其困而逐末者流¶
　反得以倖兎矣然人丁有多寡門則有髙下其丁多則衆舉為易其門髙則重¶
差可承乃審編官有止報上六則無上三則或三則聊具數户却無多丁者甚至¶
　上上等縣亦無上人則門者自謂以一縣之民承一縣之差不必苛求上則不知上¶
　擦為中是上户與中户同力矣中擦為下是中户與下户同力矣縱與重差己¶
減力數及編差不足勢必派之下下暗損貧民差徭不均卒之貧者愈迯貽累¶
<pb:KR2k0037_SBCK_020-9a>¶
上户乆之富者亦貧矣察其始豈非以上三則人户皆有勢力者有所畏忌而不¶
敢而下下貧民者無由自直於院道乎然卒至於貧富俱病計亦左矣近&KR0010;俱¶
行各道督編止重身家而嚴冐免之禁徭役視昔年稱均矣&KR0071;自今以徃惟以¶
身家審編必不得已為之調停亦於地多而門高者酌量加等則貧富適均¶
而差徭無累東圡之凋瘵庻其少瘳乎¶
里甲論¶
按國初事簡里均閭閈殷富便於十甲輪支其後事煩費冗里胥因而為奸¶
里甲凋敝而輪支始稱若矣近議有十甲朋當者有照舊十年輪𠑽者有論丁不¶
論地者有丁地兼派者言人人殊大較酌量州縣衝僻共計&KR0010;費㡬何立為常¶
則歛之于官而為之雇募支銷是為上䇿盖在官則費止于一在民則乗機科¶
派上下交征無名之費且有難顯言者矣但實心撫字者一遵約束無容議¶
矣中才以下徃徃用里甲者則以議供之銀約而查盤之法嚴也夫天下¶
<pb:KR2k0037_SBCK_020-9b>¶
之財不在官則在民官豈能自足哉原銀太減勢不得不累之民查盤旣嚴則¶
在委官以剔核為賢在州縣以指摘為懼於是有官銀貯庫而隂用里甲者甚¶
至乾沒官銀毒歛以罔上者是法之更也將以便民而反為民病矣近奉¶
明㫖再議里甲公費業已從寛且兎其查盤矣各官有仍用里甲者盡法而¶
　叅提之將何以自觧哉有治人無治法變通宜民則有司存¶
<pb:KR2k0037_SBCK_020-10a>¶
<pb:KR2k0037_SBCK_020-11a>¶
章丘縣　楊循吉志　漢文四年封齊悼惠王子安為¶
陽丘侯景四年&KR0038;除為陽丘縣屬濟南郡又置菅縣¶
朝陽縣後漢省陽丘朝陽置東朝陽屬濟南國晉¶
廢菅入東朝陽屬樂安&KR0038;宋置衛國屬頓丘郡北齊¶
天保七年廢東朝陽置高唐隋開皇十六年以博州亦¶
有高唐改為章丘取縣北山章丘為名𨽻齊郡改衛國¶
曰亭山又置朝陽十八年改朝陽為臨濟又置菅城大¶
業&KR0004;復省唐武徳三年𨽻譚州貞觀元年改齊州屬濟¶
南郡元和十三年省亭山入章丘宋咸平四年廢臨濟¶
<pb:KR2k0037_SBCK_020-11b>¶
為鎮景徳三年改置清平軍于縣北熈寜三年廢軍仍¶
為縣屬濟南府金因之元𨽻濟南路　&KR0038;朝𨽻濟南府¶
　　女&KR0048;山在縣北一里三齊記云章亥有三女溺死葬此¶
故名高塜見存或云子張之墓非章女也又云非魯子張乃¶
齊匡章子也未詳孰是山巔有三陽洞深&KR0201;可㳺憩相¶
傳昔葆光子扵此學道焉　危山在縣西南四十里寰宇¶
記漢景帝三年齊孝王与吴楚通謀自殺葬于此墓在¶
山巔今人呼為鐵墓是也六郷惟東錦川最大其地近¶
長白山産薪炭亦多園林富于梨&KR0037;其次則明秀人皆¶
<pb:KR2k0037_SBCK_020-12a>¶
錯南山内外而居多槲材可以構室西錦川為諸水所匯¶
有菱藕蘆葦之利清平多植桑善飼𧖟能織紗絹下¶
三郷地宜綿花此諸郷之大略也章丘之民資有三其土壤¶
膏厚足以展耒耜其川澤長廣足以容網&KR0328;其山林髙¶
深足以供斧斤而又加之以勤儉楽本畏罪恥犯是故物阜¶
而貨足亦由地利人力之兼濟云　然而民間固有日視豐¶
穫而腹不得飽手執條桑而身不得煖者挽車傭作¶
僅僅自給甚至流離徙易固多有焉此則上之人所當撫摩¶
惠愛哀其困乏而不當以邑之豐産㮣觀也¶
<pb:KR2k0037_SBCK_020-12b>¶
<pb:KR2k0037_SBCK_020-12b>¶
章丘縣志　條編之法始于歸安茅公其詳具便民十議中而余¶
&KR0060;識其畧有三一不審均徭二不設里甲三不僉頭役夫旣有均¶
徭則不能無陞擦旣有陞擦則不能無重差公曰任人不如任地¶
而移工等之差銀悉入于地旣有里甲則不能無支銷旣有支銷¶
則不能無旁費公曰勞民不如勞吏而革見年之供應悉責之吏¶
旣有頭役則不能無收觧旣有收觧則不能無包賠𣷹墜之勞費¶
公曰民之費十官之費一而改一切之頭役悉𨽻之召募且非徒¶
此也富戸地多貧户地少冨者固不願貧者亦不至拂其願効勞¶
一年超𠫵十年効勞固苦超𠫵亦不至&KR0018;其苦日入入庫日岀出¶
庫忠實者固自不作奸頑猾者亦自不能作奸民自辦租納粮之¶
外不知城市為何地官自聼讞問俗之餘不知百姓為何状盖至¶
<pb:KR2k0037_SBCK_020-13a>¶
今十年㡬矣閭閻殷富地價騰踴然則所謂有治人無治法者豈¶
通論哉　関廂七民襍居啇賈輻輳俗營機利間多駔儈武㫁之¶
奸西錦平原曠野宜五榖稍西則白雲湖　徳府子粒地也折而¶
北為下三地宜木綿折而東北卽清平郷地宜桑蚕成織紗絹為¶
利頗不貲獨漯河遇秋水時至小有泛漲稍南則東錦近長白山¶
山産薪炭富棃&KR0037;淯河上下宜稻藕菱芡蒲葦不通舟楫為碓磑¶
所礙然碓磑之利不减舟楫又折而西南為明秀民夾南山而居¶
山多出文石煤炭桃栗之薮又多㩂材巨可構室細可供㸑¶
<pb:KR2k0037_SBCK_020-13b>¶
長清志　清地周四百里路當八衝溝渠沙澑水口小橋不可勝数此¶
　特志其周行者耳至若沙河門頭與張村両閘之建有可議者盖㑹¶
　通河𫝑深隘列堤障流建閘壅水以時啟閉而舟楫攸利矣&KR0002;大清¶
　則河㟁俱為平地既無隄以束其横流一遇石閘衝激則怒濤淜湃¶
　洋溢四出昔之平地今為巨浸而閘返置之沙地竟何益㢤况議建¶
　両閘要求塩運之通耳然塩運與漕運不同水𫝑泛漲則巨艇舳艫¶
　相望而進如水𫝑消淺則舴艋小舟隨處&KR0120;撥即舟行罔利而大車¶
　小車陸路次𤼵盖自洛口逹于張秋途非修阻水陸相為運用𫝑可¶
　通融非若糧運專頼子漕河也今恣鉅萬之費以興無益之工謂之¶
　何㢤¶
<pb:KR2k0037_SBCK_020-14a>¶
<pb:KR2k0037_SBCK_020-15a>¶
霑化志土産五榖果木皆同然惟白地¶
則種植易且蕃茂次黒地可種薥秫又次¶
為活鹹地乗暑雨種穇穫可食下下則死¶
鹹無生意平衍光膩若鏡面然皆炤畆¶
科稅瀕海之民煑鹽首夏汎舟入海捕¶
魚鰕魚凡數十種舉網得魚者如農有秋¶
曰収海¶
<pb:KR2k0037_SBCK_020-15b>¶
<pb:KR2k0037_SBCK_020-15b>¶
青城志　鹽鈔長慶元年度支張平叔畫¶
糶鹽之䇿清撿責所在實户據口團保給¶
一年鹽使其四季輸價為韓愈所駁而止即¶
今户口食鹽法也今雖不覺其擾直為文具¶
無益扵&KR0038;計而相沿日乆不究其根底¶
商稅于侍御曰商稅之設原為徴商非為¶
徴農今廵攔課程移之人丁而新加額稅又¶
𣲖之地土彼操白鏹而規竒&KR1151;者誰也顧以¶
<pb:KR2k0037_SBCK_020-16a>¶
累我耕耨力作之民邪¶
<pb:KR2k0037_SBCK_020-16b>¶
東阿于太史曰兖之為郡也&KR0018;山帶河左海右濟¶
跨四州之境兼數&KR0038;之封&KR0026;風物土欲比而一之有¶
不能也總其大都士廉而朴不習進趣民質而惰不¶
善蓋蔵四人之業農居六七賈居一二婚姻&KR0091;家徃返¶
略取相當即貴閱大族成禮而止不過費也烝嘗燕¶
㑹奢儉得中亦無鍾鼎之華喪葬從宜士人之家¶
不作佛事唯好為下里偽物禺車禺馬秉卑烈火¶
以是相勝而服制不能如禮大親之䘮齋居不過五日¶
期功以下服或不備葬法合族共&KR1022;以昭穆為序至¶
<pb:KR2k0037_SBCK_020-17a>¶
數十世不徙别則&KR0091;䟽曲阜孔氏自宣聖至今二三千¶
年皆祔祖兆周四數里他邑皆如之此猶周禮墓大¶
夫之遺也布里小民羣聚為㑹東祠㤗山南祠武當¶
歲晚務閑百十為羣結社而徃謂之香社又常以月¶
朔為飲食聚㑹醵金錢生息即有死喪計其𫠦入賻¶
之雖貧窶應時而葬無暴露者謂之義社又有醵¶
金生息以供租稅出一歲之息&KR0010;歳用之率不後期而完¶
謂之糧社亦有羣其宗族日朔為㑹息金錢谷以供¶
烝嘗謂之祭社亦有父老罷吏時相聚㑹如香山雒社¶
<pb:KR2k0037_SBCK_020-17b>¶
故事謂之酒社此其常俗也至如刀&KR0219;之徒挾短長¶
持吏及藏匿偵事之人為之主名以張威扵里閈在在¶
有之頋吏治寛嚴以為盛衰耳而愚民為左道𫠦惑¶
習白蓮無為諸教男女相聚持齋誦佛亂萌盗始¶
扵此兆焉此皆諸邑𫠦同間有出入大較不甚相遠故¶
可括而&KR0091;也¶
<pb:KR2k0037_SBCK_020-18a>¶
<pb:KR2k0037_SBCK_020-19a>¶
　　馬政志¶
　敘曰¶
國&KR0004;旣罷監𫟍之制舉江北四省之馬畜之民間歳上其息而¶
　太僕受之此宋人户馬法也北畿罷於起俵而有所休於寄¶
　飬南畿匱於本色而有所&KR0073;於改折若夫無寄飬改折而一¶
　於起俵兗之故法是也所觧非所飬則昜買之累在民所飬¶
　非所用則縻費之實在官交受其病乆矣萬歴&KR0004;年始定改¶
　折之令於是民力稍寛公儲亦&KR0073;而縣官不時之需取給冏¶
　牧幾與司農叅焉亦救敝之良圗也夫丘乘之政以定提封¶
　天閑之儲以成&KR0022;政古之於趣馬若是其不輕矣今豈異哉¶
<pb:KR2k0037_SBCK_020-19b>¶
　作馬政志¶
　　户役論¶
　或問條編照地之法昉於江南近日府境州邑有行之稱便¶
　者他邑爭效焉而稽之輿論亦有以為不便如葛大司徒之¶
　䟽何其相戾也曰法固有便有不便也而其所以便又不係¶
　乎照地與否也盖¶
國朝賦役之制本唐人租庸調之法以夏秋税糧徴之地畝銀¶
　力二差沠之門丁猶懼其不均也復凖則壤成賦之遺立為¶
　三等九則之目因其消長登下而&KR0127;重其役焉法至善也積¶
　習既乆弊端漸生於是一二有司更為條編之法以為畫一¶
<pb:KR2k0037_SBCK_020-20a>¶
　之制見謂改絃易器耳目一新而其中有便不便者焉請言¶
　其故舊時力役之法每夫一名該銀若干卽審有力一人僉¶
　充頭役而以花戸貼之代當之人止向頭役打討而所謂貼¶
　戸者人數衆多住居窵遠所貼銀數又或不滿錙銖頭役不¶
　能徧討甘於包賠者有之自條編法行差銀上櫃召募代當¶
　按季給銀代當者領銀於官無折凖之濫應差者納銀於官¶
　無包賠之若此不坐頭役之便也舊時徴沠税糧卽選殷實¶
　之家僉充大戸分定厫口使之坐収錢銀入手不免妄費及¶
　期親觧勢必賠償甚有鬻産質田盡室流徙者自條編法行¶
　糧銀上櫃但以櫃頭守之不得侵牟亦無賠&KR0024;之累此不僉¶
<pb:KR2k0037_SBCK_020-20b>¶
　大戸之便也舊時里甲十年一輪謂之見年一切買辦支應¶
　俱岀其手九年之息不足以當一年之費今將里甲銀數併¶
　入差銀上櫃収支官為代辦而輪當支應之苦皆得免焉此¶
　不應里甲之便也舊時門丁均徭三年一審鬻産多者則自¶
　下陞上置産多者則自上擦下故里書造冊有詭寄之弊士¶
　夫居間有請託之弊里老供報有賄買之弊自條編法行均¶
　徭不審産有更易田無増减而此弊盡除矣此不審均徭之¶
　便也盖其所謂便者如此而有不便者何也舊法編審圴徭¶
　有丁銀門銀而無地銀則以貲本産業穩　竝論也今去其¶
　門銀而以地銀昜之則田家偏累而賈販之流握千金之貲¶
<pb:KR2k0037_SBCK_020-21a>¶
　無隴畝之田者徴求不及焉此農病而逐末者利也上八則¶
　人戸舊有丁門二銀今去其門銀而易以地銀未有加也下¶
　下丁戸止有丁銀舊無門銀今丁銀既無差等而又益以地¶
　銀是下戸病而中人以上利也兗之屬城固有平臯墾壤地¶
　利盡闢者以地科差可矣至如東南沂費郯滕皆荒棄不耕¶
　之地西南曹單金城皆瀕河&KR0013;水之區當其受災一望無際¶
　顆粒不収秋夏税糧猶累里排包納若更加地差則里排亦¶
　不能支矣是成墾之田利而荒棄之田病也盖其謂不便者¶
　如此而要之所以稱便在四事之得法不為其照地與否也¶
　誠使府屬州邑皆能倣此四法而又得良長吏行之卽不必¶
<pb:KR2k0037_SBCK_020-21b>¶
　照地科差而條編之法亦可通行無弊矣何也條編者一切¶
　之名而非一定之名也糧不分厫口&KR0291;収𩔗觧亦謂之條編¶
　差不分上下以丁地為凖亦謂之條編糧差合而為一亦謂¶
　之條編其目夥矣天下有治人無治法顧行之者何如豈必¶
　膠柱而談哉然猶有説焉物惟不齊而思以齊之分惟不均¶
　而思以均之我¶
朝成法所以分三等九則者正以齊其不齊而使之均也今不¶
　分三等九則而㮣以丁田之數比而一之第無論丁之貧富¶
　田之厚薄或相倍蓰或相千萬而於¶
祖宗之舊制亦少更矣不但如此古人制賦之法以租庸調為¶
<pb:KR2k0037_SBCK_020-22a>¶
　善而我¶
朝用之所謂丁銀者卽有身之庸也所謂門銀者卽有家之調¶
　也所謂税糧者卽有田之租也今田旣有税糧而益之以地¶
　差差岀於門丁而反去其門銀是田不止於租而家可無調¶
　也非法古之意矣又不但此有戸有口自上古以來未之有¶
　改今去其門銀而但以丁起差則按圖而披不知某為某門¶
　是有口而無戸也夫政先正名事必師古為治之大經大法¶
　在焉較計利害又其末矣此葛公之指也¶
<pb:KR2k0037_SBCK_020-22b>¶
<pb:KR2k0037_SBCK_020-22b>¶
滕縣舊志　國初田賦官籍有定額而在民無定數節因轉相買¶
　賣貧為冨者所窘致有地少税多地多税少之敝均田之法地¶
　則縁坵丈量税則計&KR0341;均分真畫一之良䂓利民之善政也舊¶
　俗相沿以二百四十歩為一&KR0341;以三尺五寸為一歩每一尺抵¶
　周尺一尺五寸先均時用舊尺後均時减舊尺分数每歩秪為¶
　三尺二寸是先均一&KR0341;為後均一&KR0341;二分新舊之数所以不同¶
　者此也又先均無荒熟後均有荒熟之分不無詐偽之弊其交¶
　按各縣界分處不無影射之弊其曳索定坵時不無急縱斜正¶
　之弊且山河道路主者除豁寛褊任情不無虚包之弊大抵天¶
　下事難乎盡善古人有言治道去其太甚苟利民之分数多而¶
　弊有十分之一不為太甚亦不必𬨨議也¶
<pb:KR2k0037_SBCK_020-23a>¶
<pb:KR2k0037_SBCK_020-24a>¶
滕縣志　滕蓋以一邑而包春秋侯國之地者三矣以今圗按之¶
縣治為小邾地西南滕城為滕地南薛城為薛地而三國外諸國¶
地又多所分割如東北漷水東南昌慮皆邾地也東之斗城齊靈¶
丘也西之郁&KR0048;魯&KR0048;邑也西南戚城戚縣也而讙城湖陵滕壌皆¶
得至焉或分其半或割其一隅多者数十里少者数里衡百七十¶
而遥縱或倍之水北等社東北繚繞泗費百三十里泉河等社越¶
利國而孤懸東南徐邳間二百餘里而猶𨽻滕者豈所謂犬牙相¶
制之𫝑然歟然滕地所以大者盖由魏隋置郡後雖改置不一而¶
地則仍舊　國家定𪔂燕薊則滕為徐兖門户始與徐州埒重矣¶
此一邑而三代建侯者三而國之大夫食邑皆在其中漢亦置一¶
<pb:KR2k0037_SBCK_020-24b>¶
郡三縣隋唐以後漸併為一元雖分州領縣而縣則𠋣郭猶之一¶
也夫縣比地窄則民動勤則反本縣踈地曠則民慢慢則驁法余¶
聞之長老言弘正以前踔逺山居之民率不奉縣法急之則挺而¶
走險有司但取覊縻之後承平乆稍稍趋令而徭役亦聼自辦不¶
深責也嘉靖庚戌&KR0010;荒行客過境上数十里無炊烟而群盗徃徃¶
刼掠使者盖由圡曠人稀有司遥制之為漢耳誠一旦有緩急則¶
滕徐路断而泉上東南之民不徃來矣&KR0060;以為漢制固太宻今制¶
似太曠冝於臨城戚城利國之間更置一縣則縣比而民無逺志¶
易制此以臂使指之𫝑也¶
學校之制始自五帝而莫備於成周周取四代之制叅而行之凢¶
<pb:KR2k0037_SBCK_020-25a>¶
侯國皆立當代之學而損其制曰泮宫鄉立虞庠州立夏序黨立¶
商校四代之學逹於天下國有大事則以禮屬群吏百官而講行¶
之無事則國之𦒿老子弟遊焉其地尊其禮大秦置愽士具官待¶
問而已故云周之士貴秦之士賤則教之者異也漢武興學置愽¶
士官但以名流為之而無考察試用之法光武始試而用之故漢¶
文學彬彬猶為近古晋唐而後雖置愽士如漢故事而秩卑體輕¶
故教多虗華而寡實効陵夷而至胡元益逺矣我　太祖定天下¶
欲速變胡俗重學置師其有教明化成急召為𥙊酒翰林等秩而¶
為之師者亦咸以教化明倫為己任其後藩臬郡大夫漸詘其禮¶
稍稍以文法䋲之而其弊也文法之吏反視之若贅疣然為之師¶
<pb:KR2k0037_SBCK_020-25b>¶
者亦何以安其位而行其志乎遂使志氣消阻苐急㑹其簿書朝¶
朔望是為不素餐而已由是&KR0026;之始未嘗不欲其興起而後稍衰¶
微敖失也余於是深有慨焉¶
縣東西南北隅山隘最多又隣沂費采金煑塩之徒不時間𤼵非¶
有司所獨得以鞭捶使也於是設守禦所千户百户各若干人且¶
國&KR0004;頗重軍功而其人又皆&KR0108;起干戈者徃徃與有司分道而¶
行畫邑而治邑民側目焉其後監司摘其&KR0057;無良者置於法而收¶
其&KR0096;一切捕盗聼詞徴屯定役盡歸有司矣一盛一衰固其變也¶
風俗志　古者以州異國殊情習不同故愽采風俗恊比聲律以¶
&KR0024;短移化𦔳流聲教國圡變改民人遷徙而風俗因之滕封爵之¶
<pb:KR2k0037_SBCK_020-26a>¶
餘也考之春秋小邾當時固已夷之滕薛皆以成國而駸駸焉自¶
趨於僻陋之俗齊桓覇而盟會起三國始與盟㑹文物故薛投壼¶
之文並載禮篇小邾穆公朝魯荅賦菁莪滕文行䘮吊者悦服齊¶
既封田文於薛為孟嘗君孟嘗君好士招致天下任俠姦人入薛¶
中六萬餘家故其俗閭里率多暴桀子弟漢興叔孫通明禮楽諸¶
弟子共習者咸為選首公孫弘以白衣為三公於是翕然大變彬¶
彬乎鄒魯之舊矣自漢而後風俗凢六變漢與西晋一變也五胡¶
南北至陳隋一變也隋唐至安史一變也五代至宋一變也金元¶
一變也齊乗云安史㓕君臣之義未盡至五代則㡬矣五胡南北¶
華統未断迨金元則絶矣金以滕界於宋置滕陽軍而民習兵其¶
<pb:KR2k0037_SBCK_020-26b>¶
豪富而有智畧者民群起而聴之故滕境有七十餘寨而又多度¶
僧道扁賜寺&KR0026;額名元代亦然邑民人率靡然胡風矣明興拯民¶
左袵而衣冠之二百年來漸漬習尚可得而言語云沃圡之民慢¶
&KR0484;圡之民勤故城東地多山險冝粟菽其俗好種樹而饒於&KR0037;梨¶
貧者農務畢則入山樵採治炭婦女緝布夜紡車之聲比屋相聞¶
冨者能𢙣衣食以致蓄藏然&KR0018;固自喜有至老死不入縣庭有司¶
急之則掲竿而走險路通沂費采金販塩惡少無頼之人無尺籍¶
伍符發徴期㑹頃刻一𤼵三㝷之矛林立矣好競喜闘闘而&KR0018;者¶
不以訟於官期報之而後已以勝為能猶有金元之餘習城西地¶
沮洳多膏&KR0254;冝稲麥其人競相尚以靡侈㛰䘮家用妓樂納采奩¶
<pb:KR2k0037_SBCK_020-27a>¶
具殯葬之物以多為羙冨家輓河汴之材起髙楼廣堂室餙車&KR0016;¶
鏤一鞍至費百金然無畜藏一二&KR0010;不登則楼室鞍&KR0016;易主矣城¶
南北大抵阻山者其俗則東瀕河者其俗則西而圜城具五民民¶
不圡著者衆仰機利而食廢居居邑賤則取之貴則出之農人病¶
焉&KR0291;之山居之民千樹&KR0037;千足羊瀕河之民千畆麥千石稲邑居¶
之民酤一&KR0010;数百醸稱貸子錢千貫其人皆與邑膴仕等人冨而¶
仁義附焉民間䘮事半用浮屠語言間胡音士人不立家廟以墓¶
𥙊為重此其大較也長老傳云　章宗時㑹天下新去湯火人民¶
稀約法省禁有司務為招徠安集無所优害黎民乂安自年六七¶
十翁亦未嘗至市井遊敖嬉戯如小児状諸生少者事長如𫿞師¶
<pb:KR2k0037_SBCK_020-27b>¶
縉紳務為㳟謹過里門自下車出不張盖不起室治第俗淳龎質¶
樸無文　憲孝時&KR0010;大穣都鄙夜户不閉然淳樸漸漓好遊子弟¶
飛鷹走狗六愽蹋鞠携娼妓弹鳴筝東門外街巷清夜管弦之聲¶
如沸而冨者豪於財俠者豪於氣役財驕溢武断鄉曲有司始以¶
法䋲之法𫿞令具自此始　武宗時流賊亂山東過滕滕大&KR0013;殺¶
掠而世宗時土木祠祀事大起又南絓越北絓胡大璫貴人祠¶
官將兵数乗傳徃來境上滕益多募兵蕭然繁費冨俠之家大率¶
破民偷甘食鮮衣淳龎之氣益漓浮薄以至父子兄弟異釜而炊¶
分户而役好學者衆而愽士後進子弟&KR0018;才自矜長者頋逡廵退¶
譲之好&KR0059;毁譽而怯於公議以故常為狐䑕𢙣少所侵辱同舟而¶
<pb:KR2k0037_SBCK_020-28a>¶
濟風波覆於以有各一壺之心也閭閻服餙恣所好美益僣濫無¶
限度男子冠巾絲&KR0130;婦女珠翠金寳綺縠錦繡羅紈但有財盡能¶
索耳而㳺俠大猾朋黨作姦為詧者主名盛氣而游都市道路以¶
目凢此皆五十年前所無也夫民函五常之性而其剛柔緩急音¶
聲不同繫水圡之風氣故謂之風好𢙣取舎動静無常隨在上之¶
情欲故謂之俗而班氏載魯俗曰去聖乆逺周公遺化銷㣲孔氏¶
庠序衰壊頗有桑麻之業無林澤之饒俗儉嗇爱財好訾毁多巧¶
偽䘮𥙊之禮文備實寡然其好學愈於他俗即今猶然近之豈所¶
謂風氣之繫乎地者&KR0088;若夫統理人倫移本易末一之乎中和是¶
在人上者之責也余故備論之以為&KR0026;風者採焉¶
<pb:KR2k0037_SBCK_020-28b>¶
賦役志　三代而後言賦法之善者莫如唐之租庸調國制寔用¶
之有田則有租今之稅粮也有身則有庸今之丁銀也有家則有¶
調今之門銀也然　國初地有起科不起科之分嘉靖&KR0004;猶然法¶
乆弊滋乃盡行起科而二十七年撫䑓檄沂州衞經歷石仲義丈¶
之計畆均分行之三年民穪便三十年以後累&KR0010;大饑人相食加¶
以大疫民死亡者十家而九行境内数十里無炊煙於是地大荒¶
多逋賦此患在無人而非患不均也四十一年撫䑓張公者檄縣¶
丞劉芳重丈之以除豁荒地為名乃小其歩&KR0211;每三畆出一畆賦¶
盡加於熟地此朝三暮四之術也而劉縣丞丈未及半乃令里書¶
按册計畆出之其脱漏者又不可勝数於是鄉民大优有舊畆新¶
<pb:KR2k0037_SBCK_020-29a>¶
畆之名不便者十年撫䑓傅公希摯趙公賢檄知縣杜公濟時再¶
丈始得復石經歷之舊便者未三年而江陵相復行丈地法執事¶
者欲邀福於相公多生枝葉其所開宅舎園圃髙下淤沙平坂山¶
石潟鹵諸名色以令鄉鄙之民鄉鄙之民&KR0115;然不啻對胡越而言¶
侏&KR0867;此為里書立弊薮奚止鑿三窟也夫地厚者多冨地薄者多¶
貧賦一則病貧冨者門髙貧者門下徭差則病冨故病於賦者取¶
償於輕徭病於徭者取償於輕賦𠫵而伍之可謂至平而里中一¶
二無頼又簧鼓一條鞭法為便者使徭盡歸於地是專行田租而¶
除庸調也&KR0010;少不登則中下地盡荒其徭安從出乎&KR0004;増入地者¶
僅十之二三今増至十之五是一條鞭法與徭役並行也北方種¶
<pb:KR2k0037_SBCK_020-29b>¶
馬之害始於楊砥非　髙皇制也行之既乆民固相安忽然賣之¶
而收其直㝷復有責買之議矣民兵之増本以備山東今兵裁而¶
銀觧京脱若山東有變兵又將増不徴於民將焉取之沙溝夫役¶
本為滕民相代休息也實乃為徐州役而不以為怪而又以告革¶
為滕民罪一法之行煦煦然孰不曰吾以利爾百姓哉然有鑿一¶
孔而開百𨻶樹一本而生萬葉者所鑿不足以為便而所開&KR0244;足¶
以為敗所樹不足以為利而所生適足以為穢此無以異於&KR0045;堁¶
弭塵救經而引其足也水濁則魚噞令煩則民亂嗚呼從來逺矣¶
若夫酌量調劑奉法而不膠於法因時而不詭於時不有今之良¶
牧㡬何其民之不轉徙於溝壑也¶
<pb:KR2k0037_SBCK_020-30a>¶
費志武城考云武城魯邑也春秋襄公十九年齊及晉盟于¶
大隧故穆叔㑹范宣子于柯穆叔見叔向賦載馳之四章叔¶
向曰肸敢不承命穆叔曰齊猶未也不可以不懼乃城武城¶
城今費縣西北七十里錦川鄕絃&KR0084;里有武城城是也孟子¶
曰曽子居武城有越寇或曰寇至盍去諸曰無寓人於我室¶
毁傷其薪木寇退則曰修我墻屋我將反寇退曽子反今費¶
縣武城北曽子山卽曽子居也曽子書曰魯人攻鄪鄪君曰¶
寡人見攻而先生去之安能為先生守宅也曽子不答而出¶
魯貴鄪之罪者大而曽子所陳者九鄪君復修曽子之舎而¶
後迎之二事語意相近可見武城近鄪明矣史記甘茂曰曽¶
<pb:KR2k0037_SBCK_020-30b>¶
子居費之武城其母方織有告曽參殺人者三毋乃投杼踰¶
墻而走王符論曰南成之墓曽子非不孝西漢改武城為南¶
成縣今南成山有曽㸃墓是也向使曽子不家武城胡其母¶
之織于此而葬其父于南成也卽據春秋論語曽子書孟子¶
史記王符論曽子為費武城人的矣史記孔子弟子列傳曰¶
曽參南武城人此據漢人之稱也地里志曰定襄有武城清¶
河有武城故此云南武城是也今相傳武城在費縣之北泰¶
山之南故東漢以南成卽武城屬泰山郡晉亦因之杜預註¶
春秋城武城下曰泰山南武城邑此南字卽史遷南武城之¶
南字以别於定襄清河之武城也漢清河郡東武城縣卽今¶
<pb:KR2k0037_SBCK_020-31a>¶
東昌府武城縣建始西漢今亦以為子游所宰之邑立子游¶
祠何其謬哉又今嘉祥縣禹貢大野之地漢晉隋唐為鉅野¶
縣地宋為麟州金皇統中始於鉅野山口鎮置嘉祥縣其地¶
有南武山上有阿城亦名南武城乃今附會為費之武城子¶
游所宰之邑曽子所居之武城其謬甚矣今費縣西北七十¶
里有武城城嘉祥縣南四十里南武山有南武城二縣二城¶
名蹟各異謂費之武城卽嘉祥之南武城可哉假借史記南¶
武城之南字而不考杜預註地里志括地志諸儒辨證諸書¶
訛矣故今詳加考訂為先賢正首丘也¶
<pb:KR2k0037_SBCK_020-31b>¶
<pb:KR2k0037_SBCK_020-31b>¶
泗水縣志　食貨論曰余考周官太宰以九職¶
任萬民以九賦斂財賄而即继之以九式均節財¶
用夫九職之所任者即今之役也出扵民之力者¶
也九賦之𫠦斂者即今之賦也出扵民之地者也民¶
之力与地有盡而&KR0038;之𫠦費無窮苟不扵其經費¶
之際而品節之情竇既開必至扵泛用無度欲壑¶
不盈必至扵苛取無厭是故扵九職九賦之後九式¶
先焉凡以均節財用量吾之出而不過責民間之¶
𫠦入此周公理財意也後丗此意㣲矣情欲日奢¶
<pb:KR2k0037_SBCK_020-32a>¶
征輸百出山澤之利悉羅取無餘噫天地生財止有¶
此數不在民則在官上下二百年間户口田地山澤之¶
舊漸虚耗矣而額外之加未有底止豈其扵周官¶
九式節財未之講&KR0088;　賦&KR0229;論曰賦稅出扵田徭¶
&KR0229;出扵丁舊制也泗水丁力鮮少故徭&KR0229;之銀常田¶
代丁編其在今日之賦稅其𩔖有五曰夏稅曰秋¶
糧曰絲絹曰馬草曰驛站今日之徭&KR0229;其𩔖有六¶
曰銀差曰力差曰里甲曰額辦曰雜辦曰鹽鈔以¶
條編之數論之計每畆𣲖銀一分八釐有竒而白地¶
<pb:KR2k0037_SBCK_020-32b>¶
𣲖銀二分二𨤲有竒人丁自上上則𣲖銀九錢逓而¶
降之　下下則一錢合之共𣲖賦&KR0229;銀一萬二千八百¶
五十両有竒民力竭矣而又有新加兵餉及𣲖魚臺¶
撈夫銀一切脩城脩河額外之徴比比是也皮之不¶
存毛將安附司是土者寕可膠柱而調瑟也哉¶
<pb:KR2k0037_SBCK_020-33a>¶
<pb:KR2k0037_SBCK_020-34a>¶
汶上縣志　汶水之源有三一發泰山仙䑓嶺一發萊蕪原山之陽一發於其¶
寨子村會泰山諸泉之水至静封鎮合而為一謂之大汶又小汶出新泰宫山¶
之下西流至徂徠山陽入於大汶乃西南合流逕桃鄉無塩及夀張故城北由¶
安民亭合濟瀆東北入海此故道也永樂九年尚書宋禮始築&KR0309;於戴村遏汶¶
全流出於南旺四分南流逹於濟寕會沂泗諸水入淮六分北流逹於臨清㑹¶
漳衞諸水入海然秋夏水漲猶得自坎河入故道漕與邑俱利焉汶之自戴¶
村入漕渠也委折数十里隨所經流有異名焉在戴村以下為蓆橋河西南流¶
至草橋堰受龍闘諸泉及蒲灣濼水為草橋河又西南流為白馬河聖泉河(舊/名)¶
(黒馬/溝)為鵞河(宋都汴時貢鵞鴨故道也郡/志誤以為黒馬溝之上流)至南旺分流為㑹通河南抵嘉祥界¶
首北抵東平靳家口凢七十有二里　邑舊有大清河濟水故道也舊為汶境¶
(通志云冀州刺史王純碑在汶上漢延熹四/年立水經云濟水西有安民山山西有此碑)今属於州邑之西偏有小清河殆¶
濟之北逕闞鄉城西者也然經流絶矣　邑之泉其大者為龍闘泉脉𪔂沸若¶
<pb:KR2k0037_SBCK_020-34b>¶
兩蚪相擊者然在縣東北五十里岀雲尾村平地中其東為薛家溝泉鷄𤓰泉¶
三里許為濼澢泉南為趙家橋泉俱出圡中會龍闘南流合於寕陽之魯姑濼¶
澢山泉由魯溝入汶馬荘泉距邑東南十八里亦出圡中流十五里至城南而¶
伏　邑之湖為南旺即古之大野澤也中為長堤漕渠貫之畫而為三在漕渠¶
之西者曰西湖(周廽九十三里堤上/為斗門以便蓄&KR0165;)其東曰蜀山湖(周廽六十五里水漲出長/溝减水二閘入馬塲湖)¶
曰馬踏湖(在汶河堤北周廽三十四里夏秋水漲/滙入北湖出開河閘迤北弘仁橋入運)俱有菱芡魚鱉茭荻&KR0188;蒲之¶
利居人頼焉　溝之可名者九其導龍闘諸泉逕蒲灣濼以入汶者為魯溝受¶
諸山潦以注蒲湾者為南北泉溝及洪溝蒲湾之西北為沙溝其南分蒲湾之¶
水以遶城下者為郭家溝邑之西南有栁溝響水溝又聖泉河舊名黒馬溝¶
泊之関於漕者為蒲湾(李太白所咏城隅/緑水明秋日是也)距邑北三里一名仲勾泊一名五花¶
池盖魯溝自軍徳橋而下遂無堤岸水因漫出合於停潦(周廽/廿里)民田多沒焉其¶
水岀柏浪橋逕周家河入汶(議者欲自軍徳橋下𫃵堤至木&KR0048;橋防泉走洩乃/民漕便計也又此泊舊有支流由郭家溝遶城下)¶
<pb:KR2k0037_SBCK_020-35a>¶
(西南入蜀山湖昔劉賊之亂攻刼城/邑令君左經引泊水自保汶頼以全)邑之東南為塹王石橋泊㧞劒泉水滙焉¶
(即桞行泊也民嘗乘旱占/種遂履畆而賦至今苦之)西南為釣䑓泊則馬踏之餘浸也若魚營(周廽四/十里)石¶
楼(周廽三/十里)二泊秋夏水漲禾用不殖然來年之入常倍餘田是稱沃圡矣　汶¶
之決口相比如櫛指不勝屈也計其大者則草橋迤上有曹家口七級口大堤¶
口魏家口赤家口隋家口草橋起迤下有王延口劉盤口(近議於此直開支河/以逹南旺似拂水之)¶
(性洩漕以/病民巳)何家口馬家口王堂口　按南旺㑹通河之&KR0387;也元人遏汶奉符以¶
逹任城每至此而舟膠焉自宋司空分汶於此而漕始利矣然汶之稗於漕者¶
八十有八之泉也非潦也故&KR0309;於戴村以防其&KR0165;而坎河&KR0010;築沙&KR0309;以聼潦之¶
決焉盖以潦水汨濁性復湍悍𫝑惟分&KR0165;則力之所衝始微淤之所挾始寡堤¶
不&KR0010;潰淺不&KR0010;填民田亦不&KR0010;沒厥利溥矣萬曆戊子間&KR0010;旱泉涸䟽濬復廢¶
而漕艘始梗行水者見四汶河身漸以淺狹上流之𫝑佹欲西趋石&KR0309;聿築潦¶
始為害畚鍤之役無&KR0010;不勤夫額弗充漸及里甲崇原平壠變為沮洳結茅積¶
<pb:KR2k0037_SBCK_020-35b>¶
稼或隨浮苴舒司空開渠河口之下盖深知前人之非而重毁其功也然汶水¶
挾潦而注西觸於百驟折以南其𫝑彌怒故患終不免耳或疑潦盡&KR0165;則湖水¶
或减不知沙&KR0309;之時潦非盡西也若今之氾濫則盡啓諸閘及斗門&KR0165;之猶㐮¶
隄沒岸舟禁不行豈湖之所能蓄&KR0088;願司水衡者濬泉防湖監臨閘座復於四¶
汶河身務求深廣如宋司空時則南注之𫝑駛矣若流潦是需待命於天脫值¶
亢旱將何以濟詎所以為國家長計哉¶
漕河之間逓置之以防膠舟者淺舖也曰南界首淺曰石口淺曰栁隄淺曰南¶
旺淺曰鵞河口淺曰田家口淺曰闞城淺曰開河淺曰劉家口淺曰𡊮家口淺¶
曰関家口淺曰張八老口淺曰歩家口淺曰北界首淺凢十有四列舎居夫習¶
沙阻以招呼運卒而隄樹木盗警郵傳亦並責之防守云　其建于水以酌啓¶
閉蓄&KR0165;者則有閘有&KR0309;漕之閘五曰寺前(舊名棠林西距南旺上/閘十五里正徳元年建)曰南旺上(在/分)¶
(水口南距/下閘九里)曰南旺下(在分水口北距開河十五里/俱成化六年&KR0048;中楊㳟建)曰開河(北距𡊮家口十二里/元至正間建永楽九)¶
<pb:KR2k0037_SBCK_020-36a>¶
(年重/修)曰袁家口(北距靳家口十八/里正徳元年建)月河之閘二(在南旺上下/成化間建)减水之閘九曰焦¶
欒曰盛進曰張全曰劉玄曰孫強曰彭室曰常名曰関家大曰兼濟(俱在漕/河西岸)¶
漕之&KR0309;一曰滚水石&KR0309;(在南旺河西岸水大&KR0165;/入西湖萬曆十七年建)汶之&KR0309;二曰何家石&KR0309;(在汶河/西岸)¶
曰草橋圡&KR0309;(一名草橋堰汶水舊有支流東南入城濠趋蜀/山湖始入漕萬曆二十二年塞之濠池遂涸)其接隣境而関於¶
邑之利害者三曰坎河石&KR0309;曰戴村圡&KR0309;(俱接東/平境)曰長溝石&KR0309;(接嘉/祥境)按自沙¶
&KR0309;廢而汶流入海之道遂塞於坎河濁潦怒湍沃壌為浸長溝之間又&KR0059;増圡¶
&KR0309;以捍其壑此邑之所以嘆懐㐮也陸水部撤圡&KR0309;害减十二乃汶猶挾潦括¶
沙底於分水以為漕梗故大挑之役&KR0010;為民病而始則築隔継則起水終又挑¶
隔每用力於無益之地&KR0154;若於上源築&KR0309;之䖏建石閘一座欲行濬撈扎板断¶
流不用樁草夫力之煩又無曠日稽遲之苦即不能如沙&KR0309;時淺不&KR0010;淤不猶¶
力少而功多乎¶
户口　按國&KR0004;里甲之編均其户口可舉綱以知目首長之役擇其望族如以¶
<pb:KR2k0037_SBCK_020-36b>¶
臂而運指意甚善也然丁産之息耗漸殊而更繇之輪充弗改則輕重之間規¶
避自生矣試按今之圗籍有一甲之衆足敵一社者尚可分里以役之乎今之¶
里胥有单貧已極者尚可按籍以定之乎&KR0060;考國典其里不敷十甲之数取隣¶
圗撥&KR0024;之甲不敷一百十户之数驗丁産歸併之排年里長設有消乏許於一¶
百户内選丁粮近上者充&KR0024;焉抑何其融通乎乃每當攅造黄册第令握筭者¶
凖諸舊額少加益損徒費毫楮耳¶
圡田　按地經均丈額未有不増者也第名實異耳趙公之額核欺𨼆之数而¶
増之無减派之名而有其實何也其所増之地未嘗復征也若後人之額折歩¶
&KR0211;之数而増之有减派之名而無其實何也其虗増之地未嘗不征也此猶朝¶
三之術也彼河非可耕路非可植新墾之荒非必有秋而㮣以充額則昔之熟¶
田安在不過為豪猾所𨼆占耳　古者以田為母人為子故易於稽查後世以¶
田繫户户有升䧏則田有轉移灑&KR0009;𨼆匿之病自過割而生者又何可按㩀以¶
<pb:KR2k0037_SBCK_020-37a>¶
知其實㢤¶
賦役　國家使民按地岀租而以庸調責之門丁因登下九則以酌輕重制亦¶
悉矣然法乆而弊&KR0009;耳目於里胥使奸&KR0219;者得竄其智巧册籍實虗寕復可慿¶
乎則條鞭之法舎貲産而括丁地抑簡易宜民之術廼薦紳先生各執所見弗¶
思&KR0243;澤紛紛之議㡬聚訟矣　均徭里甲岀於門丁舊有頭户貼户見年之名¶
其費不貲自條鞭行而民始甦矣今之里排雖輪甲&KR0063;役然止於催辦惟櫃頭¶
俵頭尚存大户之名故百姓之托籍僑寓借𫝑薦紳詭&KR0009;叢生兾脱是耳使盡¶
行條鞭之法官募櫃頭官俵種馬則民出役錢安坐無事地之系於平民猶士¶
夫也名之編於排甲猶客户也詭&KR0009;諸弊不革自清矣然&KR0009;庒終不可立而&KR0278;¶
免終不可濫也嘉靖庚寅令大造之年各屬流民置有産業住種己乆者附籍¶
當差是不容僑寓者乆䖏&KR0009;庒之名矣况比境相接連田阡陌其去邑城不及¶
再舎而皆作客户是導奸猾之民两地影射也獨不思各邑之鄙有二百里而¶
<pb:KR2k0037_SBCK_020-37b>¶
逺者何嘗免役乎若更相知會則其奸立破矣至於&KR0278;免自有定制乃每以縉¶
紳面孔墮廢憲典而援例人員亦免丁粮則𨺚慶中梁都䑓申飭之例不具在¶
乎此猶其小者也汶近於兖　郡王宗室㮣置田庒遵嘉靖四十三年之令查¶
附各里甲項下以佃户的名編立户籍正雜差役與平民一體派編可也安得¶
&KR0278;免&KR0088;且　國家之法以圡田朦朧投獻　王府者𤼵邉衞永逺充軍其&KR0133;以¶
田地鬻之　宗室者亦先將田粮数目報官以慿附册編差違者以投獻論令¶
甲凛然今或玩視之矣至於國戚&KR0278;免之例　親王王親止免雜役二丁近得¶
影射各府又自免丁粮弊將安極&KR0088;不按會典盡行𨤲正数年而後汶之田庒¶
半入　宗室而民差煩重有不忍言者矣¶
馬致　按國&KR0004;民養種馬&KR0010;取其息則所俵者官駒耳及駒不中式臨期勒買¶
種馬之養祗為空名此變賣之議所由興也然馬金已入俵額猶存即百姓脱¶
養馬之累不勝&KR0172;娛而上不㡬徒取之乎使果充戎行之用則亦軍政所急也¶
<pb:KR2k0037_SBCK_020-38a>¶
乃一給&KR0016;軍畧不加省晝僱於市宵饑於櫪不数月斃矣則徒費民財而&KR0010;殺¶
良馬謂之何哉近議不許多派本色以累小民屡經災傷地方或至全折亦洞¶
見此弊耳¶
驛傳按開河水夫僱直儘充&KR0010;用患給之後時耳彼預貸息錢以通客艘子¶
母&KR0096;之十去六七及舳轤聯比𫝑不能支則夫役迯走綱頭避匿而豪有𫝑者¶
遂追攝居民代為牽輓且掠其什物勒其折賠或因以破産矣議者不詳其弊¶
欲以附近村落編火甲佐之不且迫居民以散四方乎若新橋馬驛當稅監未¶
撤𫝑果弗堪今稍帖矣而驛卒猶告累焉續増幇價至千餘金未厭也時為避¶
匿以難其上兾得更僉富民乃為代役而肆其貪心焉在上者又徃徃慕招募¶
之名以入其彀中容知其名易而實不然乎雖然國家設驛非徒供遊宦者之¶
徃來也乃分関借関甚且鬻之而山人術士皆得乗傳宜留心國計者懐江陵¶
之思矣¶
<pb:KR2k0037_SBCK_020-38b>¶
塩法　按國&KR0004;給塩於民故令折鈔今民易塩於商而食之猶責以鈔乎且食¶
塩之数其多寡非有定也何以額派引且日増&KR0088;至於&KR0059;塩之捕不過設為厲¶
禁以通官塩今遂虗揑名数抵充捕額上亦知其偽而視為固然立法之弊於¶
是極矣¶
兵防　按軍民既分兵不寓於農矣然民兵之名未嘗不存於内地也今汶寕¶
有習擊刺識行陣足備徴發者哉其胥吏論報僅&KR0083;上之言則民兵廢矣乃若¶
邉軍舊有定額足備𢧐守屬一方有警&KR0186;議召募蕞爾之汶増餉㡬二千金則¶
邉方之兵亦未足恃懐杞&KR0104;者尚慎行保甲之法乎其什伍連比有&KR0249;子之遺¶
焉小用之可以弭盗大用之可以足兵王文成公常三令而五申之今其籍具¶
在也然法之不行病於稽查弗清游徙無禁耳彼周禮比長之法有徙於國中¶
及郊則從而授之若無授則圜土内之敬仲亦云人無非其里里無非其家奔¶
亡者無所匿遷徙者無所容倣此意而行之加練習焉庻於兵防少有禆乎¶
<pb:KR2k0037_SBCK_020-39a>¶
條鞭法議盖聞議條鞭之便者曰不坐頭役無討索包賠之苦不僉大户無¶
侵牟償&KR0024;之虞不&KR0063;里甲無輪當支&KR0063;之煩不審均徭無詭&KR0009;賄托之弊此其¶
大畧耳惟是以一縣之力供一縣之役則衆而易舉也以一年之輸分十年之¶
限則輕而易辦也併銀力二差合公&KR0059;諸費則名目簡而易知也富人不近官¶
役人不坐名則覬覦侵而易安也官給直於募人不得反覆抑勒則市猾屈而¶
易制也此其利殆不可筭矣即单丁下户亦有毫厘之増然一日之傭金可具¶
也寕&KR0205;損乎而説者曰條鞭之法行則商賈利而農病熟地利而荒病口存而¶
户亡調去而租増其言甚辯焉第不識古之人果合丁口以為户&KR0088;括貲産以¶
為户&KR0088;今考載師任圡之法固唐之調也亦曰以物地事授地職待其政令而¶
已且唐令民以圡宜岀綾絁絹綿及於布麻即今之絲綿折絹等耳舊已歸之¶
於田矣果自條鞭始乎昔陸宣公云先王制賦以夫丁為本不以務穡増其税¶
不以輟稼减其租不以殖産厚其征不以流寓免其調不以&KR0346;厲重其役不以¶
<pb:KR2k0037_SBCK_020-39b>¶
窳怠蠲其庸此豈計貲産者&KR0088;夫以貲産為宗不以丁身為本乃兩税法耳容¶
知物之精者易藏物之粗者難掩難掩者則共見其蓄積而指為慿易藏者即¶
妄意其囊篋而不可㩀故計貲産而農未有不病者也然則以為商人利則宜¶
講抑末之術以為荒田病則宜求除豁之計而&KR0205;指為條鞭之害者祗縁令長¶
難募役之保任里書失編審之騙局少地者不復漏差有官者不得濫免故為¶
是紛紛之説耳豈足以病畫一之法乎雖然迫不得已之公費值不可抗之取¶
求則額外之差増於上矣青田𨼆於積書赤曆代以小葉則額派之数亂於下¶
矣致若徭役之外附以條鞭其害可勝言哉¶
<pb:KR2k0037_SBCK_020-40a>¶
嶧縣志　吾嘗觀於古今之際而知嶧民之所由貧也考元和志唐貞&KR0026;中氶¶
地有陂十三所&KR0010;灌田數千頃青徐水利莫與為匹及觀元大徳間嶧州孟學¶
正所&KR0103;許池泉記猶稱泉水散漫四郊&KR0517;溉稻田無慮萬頃民受其利継考王¶
海通考彭城以北利國&KR0101;及氶縣並有鐵官宋呉居厚為京東轉運判官即其¶
地鑄鐡錢民得仰鼓鑄為業今縣治及氶水上有遺鐡存焉勝國時州西北四¶
十里有陶數千家&KR0010;以陶噐致富饒一統志猶稱嶧産黒瓷此在徃昔章章特¶
著者也自元末兵亂以来數罹傷殘人民轉徙河渠故道&KR0010;乆堙㓕且接濟漕¶
渠　國家亦有明禁焉方今小民一切罷陶鑄諸業而獨仰給于農百&KR0341;之田¶
計贍父母妻子而更徭征賦出其中一遇旱乾水溢則征徭逋&KR0018;流亡繼之矣¶
流亡者衆則田不受犁者愈多榛莾彌望常數十里無炊烟隣邑有司猶謂嶧¶
人利茂草市厚利此何説也通志云嶧圡曠人稀一望荒落在嘉靖&KR0004;已然况¶
<pb:KR2k0037_SBCK_020-40b>¶
今日乎户口圡田日凋于前而更徭雜賦日増於舊辟之&KR0018;戴者十人各百鈞¶
焉一人委而去舉而加諸九人未累也三人委而去舉而加諸七人亦巳甚矣¶
五人委而去舉而叢諸五人之身不亡何待嶧之徃事何以異此急之則病遺¶
黎緩之則𧇊國課調停撫恤閔閔然若不得已而後動者則幸有今之牧民者¶
在也¶
<pb:KR2k0037_SBCK_020-41a>¶
郯城縣志　沂沐為郯之經川實稱巨浸其末流以一木帶承之¶
瀷泉暴至諸澤不竇而决又四封之内強半隰臯夏水亭居輙受¶
填淤反壤之害彼挾鎡基而縁南畮者大都若石田之望&KR0010;十值¶
其一幸耳此媠窳所以相踵而&KR0382;蒿蒺藜秀也竊嘗咨咨過計以¶
為宜曠然大變其&KR0199;畧倣周官遂人之&KR1169;令占田者各自為川澮¶
彼此互達涔則䟽畦町旱則引桔橰而𣗳萟各之其所宜斯地其¶
稱沃衍哉　東省襫襏之患水劇於旱郯當沂費下流其地卑壚¶
介丘四塞夏潦亭　若巨藪故沂費之水二三日可消郯非十餘¶
日弗得　余觀於義倉而知救荒之重所偫也夫天地之大計六¶
&KR0010;饑六&KR0010;穣十二&KR0010;而一大饑使國無一年之蓄則有今無儲者¶
卒之乎流卞轉徙而號於非國矣郯&KR0068;斯理也官廥之粟旣稂戾¶
<pb:KR2k0037_SBCK_020-41b>¶
而不可收而里區又比設義倉徃當&KR0010;穣之日令民自以其意輸¶
粟於落保鍾釡無限不&KR0082;者無強己乃&KR0291;其籍歸之大&KR0067;春貸秋¶
歛&KR0010;出入為常法貧民欣欣歌便之可不謂至計與顧其弊蘖將¶
有三焉當長耳目勿令滋蔓也蓋耗斁無查盤之覈則以秕雜榖¶
之竇開興𤼵期會畢於旬日之内則詭支起責之奸萌槪量徴收¶
大入小出無所禦則計羡餘而賣虚記之詐生三弊者旁岀而是¶
法且漸稱蠧矣嗣來君子先周急之仁心塞營&KR0059;之變孔則斯倉¶
可比於常平民其將終頼哉¶
郯故設廐置矣後竟廢之非以其不當孔道&KR0088;今東三郡出入¶
南服此為夷庚之徑星軺月至行李日至敝邑惟芻餼之不共¶
<pb:KR2k0037_SBCK_020-42a>¶
是懼敢辭勞焉一遇戈祋入于郊民讙然徴庸秣馬或一騎而¶
策數騶一天而受數役奔命視遽人滋&KR0068;夫兹羸民也歲辦¶
常賦猶多積&KR0018;而重之爾爾計禾知𫠦以紓之矣¶
<pb:KR2k0037_SBCK_020-42b>¶
<pb:KR2k0037_SBCK_020-42b>¶
條鞭&KR0291;論¶
一條鞭之法縉紳𩔗能言之然或有謂其當行或有謂其不當行¶
其見盖人人殊矣時無論縉紳即父老百姓願行者十有七八不¶
願行者亦有二三查得各䖏條鞭不問丁之貧富地之肥瘠一㮣¶
徴銀殊失輕重是㕥貧弱小民多有不願而富民田盈阡陌多方¶
詭計营幹下則者返得藉口鼓惑小民騰謗官長百計阻撓官府¶
摇動于浮言牽制于毁譽屡行屡止致使忠實良民田鬻大半户¶
口尚高&KR0052;年累&KR0010;獨當各様重差無息肩之日苦累不可勝言如¶
本州中上户侯貴等&KR0010;當重差餓死單縣漫坡是也今酌議條鞭¶
地論肥瘠而徴銀之多寡既異丁論貧富而户口之高下懸殊名¶
雖條鞭而實為調停之法故命名曰調停徭賦册盖不拂願行者¶
<pb:KR2k0037_SBCK_020-43a>¶
之心而亦善體不願行者之意卒之規制一定士民胥&KR0159;即有一¶
二奸民亦無以為辭矣傳曰通其変使民不倦又曰執其兩端¶
用其中扵民今日調停之法是通變用中之政得聖賢之遺意即¶
即以逹于天下似無不可行者而&KR0052;乆不易之法端是矣敢以是¶
為折中之論¶
附論　曺縣定陶與州接壌曺定又本州属也乃二䖏俱行條鞭¶
曹縣每小畆四畆八分作一大畒編銀七分一厘定陶每小畆三¶
畆六分作一大畆編銀　分二厘曹州每小畆二畆七分作一大¶
畆編銀四分三厘是照地編銀三䖏雖不盡同然亦不甚相逺顧¶
條鞭丁銀則三䖏逈異天渊弗侔&KR0104;民困者不䏻不驚且嘆焉¶
曹縣丁不論貧富每丁止編銀七分二厘定陶丁雖論九則然上¶
<pb:KR2k0037_SBCK_020-43b>¶
户一丁止于九錢両縣者外無餘差亦無餘徴矣獨州上户一丁¶
編銀九錢兼編門銀三十両其餘八則每一户丁門銀各不下一¶
二十両至下户人丁尚編銀一錢是曹州上門一丁當曺定上門¶
三百九丁之差而定曹上户之丁銀反輕于曺州下户也所以然¶
者㕥原額徭差既重如民兵團操䓁項十倍兖属兼以嘉靖年來¶
濟寕嘉祥金鄕陽榖魚滕郯泗䓁䖏間遇荒歉徭賦减半歸曺名¶
曰代徴&KR0010;不下三千金坐是丁銀之重無論定曺即全省郡縣亦¶
無有重如曺者考諸㮣省猺册可見也故差日重民日窮而士民¶
不察其差重之由徃徃告苦為條鞭未行乃今業已行矣竟無减¶
于丁銀之重又將若之何哉¶
<pb:KR2k0037_SBCK_020-44a>¶
<pb:KR2k0037_SBCK_020-45a>¶
曹縣志¶
原額均徭&KR0063;役官吏坐理始法甚善行之旣乆寖失初意每一役¶
出輙下郷索括金錢謂之攅廽流小民不勝其擾故有家有二頃¶
田頭枕衙門眠之謡至萬曆三年知縣王圻蒞任思為一條鞭法¶
即古免役一切炤丁地徴銀官為顧役民甚便之會以謫官未乆¶
轉去于是郷宦學較里老百姓三千人赴　両院懇代題留任以¶
終其法特為展限九月圻于是自四年始條議申詳比&KR0098;行縣已¶
二月終矣至今七八十年時𫝑雖極多端而戸田税糧徭役里甲¶
&KR0010;辦諸政猶以王圻為准不能更張易治也則其法可知也¶
<pb:KR2k0037_SBCK_020-45b>¶
(平賦問答/平賦之法旣具圻竊不自安再進闔邑而諗之曰是法也革大)¶
(户禁打討便矣并審戸編徭之舊而盡去之得無戾乎曰户則/之低昻不外于丁地以貲論者盖千百之一二也今戸雖不審)¶
(而計丁計&KR0341;徴銀丁地多者出銀多丁地少者出銀少戸則髙/下在其中矣雖不編徭而徴銀顧役成規井井不亂夫何戾曰)¶
(審若是是亦宜民之政而或有訾者何曰&KR0091;是法便者窮鄉細/民苦於積累者也其以不便&KR0091;者大約有四一上户地多無路)¶
(詭避二各項&KR0063;募無計多取三積年里書無名需索四市井棍/徒無縁包攬故倡為它説以圖隂壞此法長民者惟細民是庇)¶
(毋徭於羣小之議可也曰法可通行斯為良法此邑旣&KR0091;便則/它邑冝無弗便者而或者以為曹邑可行它邑不可行抑又何)¶
(謂也曰山東州縣有貧冨地里有廣狹而額𣲖糧差率皆稱是/安有宜於此不宜於彼富庶之邑可行矣而貧邑之番編獨不)¶
(以地計乎地寛之邑可行矣而狹邑之糧差獨能舎本邑面别/處乎雖曰門丁有銀户則有銀而門丁户則之髙下亦不過計)¶
(地而差等之者耳大抵打討之法便於募人便於里書而不便/於小民平賦之法銀有定數差有定額便於小民而不便于官)¶
<pb:KR2k0037_SBCK_020-46a>¶
(府不便於里書與募人此其説之紛紛不一也今曹之士庻罔/有異議則行之曹可矣它邑之便不便&KR0154;計焉曰據若言法果)¶
(可行矣更為善後之策柰何曰科索有罸包攬有禁徴收有時/出納以公又勿輕于加派則法雖世守焉可也否則朝令而夕)¶
(改矣圻聞斯言惕然悚惧廼并録之以呈於上以告於後之令/曹者萬曆四年&KR0010;次丙子冬十月朔曹縣知縣王圻謹識)¶
條鞭之法旣行曹民始有其身家當是時里無追呼號&KR0091;極治然¶
法旣初行&KR0063;募者寡而兊軍俵馬起觧諸役王公行之甚善後稍¶
不能不用里甲矣名雖召商實簽大户又三十年而里弊復極丙¶
午知縣孟習孔涖任復為汰則圴丁清理賦役名一串鈴申明王¶
公平賦初意而𠫵酌以時弊為十二欵詳&KR0098;十欵刋埀今録于後¶
(曹縣為汰戸則均丁徭清詭&KR0009;平差役以便窮民事萬暦三十/五年正月初八日奉本府帖文東兖道劄付蒙/撫院黄/批)¶
<pb:KR2k0037_SBCK_020-46b>¶
(據曹縣申前事㨿議俱属可行惟炤地過丁之說稍属未妥仰/東兖道再一酌議詳報其餘即行令遵炤/按院温/批同前)¶
(事等因為炤為治不在紛更苟可與民相安者沿而守之又聞/為治去其太甚流弊而已極而不為之挽𫝑將何窮曹之差役)¶
(一事弊至于窮民無可誰何縣官莫能措手不得不矯故從新/以為民便者卑職到任來查曹之糧差銀不過三萬有零滿册)¶
(詭名詭戸莫知端倪復業&KR0009;庄巧立名色三等九則多方支離/欲求畫一之數而不得然逐年錢粮亦無大欠最苦編僉差役)¶
(獨累窮民冨者皆迯於實在地外丁差不及至於實在當差之/地與寄庄復業之數幾於相等有是弊耶今當編户之年卑職)¶
(苦心籌筭欲為均平差役使貧冨両便莫知所從及訪邑中縉/紳父老始知審户之為害也人丁九則之為害也逐年推收之)¶
(為害也假立寄庄之為害也賣地遺丁之為害也以致花詭至/此兹欲仍之而貧冨不均編派倒置每日號訴公庭皆為差役)¶
(事也&KR0082;盡查分開小戸總歸原戸則戸口㡬削其半且弊來己/乆里書更易不知㡬手死亡不知㡬人不得己止以日前戸口)¶
(人丁為定額毋再増减毋再花分查岀&KR0009;庒避差人户盡竹收/囬實在當差使地多差均貧民息肩然欲免審户其中湏謹始)¶
<pb:KR2k0037_SBCK_020-47a>¶
(慮終定為規則塞其流竇使可永乆謬為十二欵條陳遵炤將/原議炤地過丁與寄庄承丁二欵汰去不録外今将詳&KR0098;條欵)¶
(刋成書冊俾士民永為遵守毋違/一議炤地僉役永免審戸夫審戸者原以分别貧冨當差為貧者)¶
(便而今曹邑數十年來豪強戸盡行花詭得迯上則下戸窮民/置数十&KR0341;之地從實閒報反蒙陞户縣官耳目不及周致貧者)¶
(陞冨者察徃徃皆然且五年之内冨者倐貧貧者倐冨不可為/嘗卑縣於三十三年到任之初猶執前定戸則以狗頭役其間)¶
(家無寸土糊口不足呌號𥸤天者皆冊中所載中等戸則也其/所稱下下户反皆冨厚之家所支分節派而來者使冨者得執)¶
(下戸以避差貧者為五年前地多之故編入上中則啞口無訴/則審戸不為窮民累哉且查里書當審户之年増减人地權握)¶
(在手索詐多方賄賂公行窮書立冨而遐陬之民悉來聼審盤/費頗多又請託求察者不惜數千金以乞一書其縣前酒飯舖)¶
(店指此為一年肥潤之計此一審而邑中所費不下萬金審戸/為利耶為害&KR0088;卑縣自三十四年編派頭役俱不炤戸止以該)¶
(甲人戸見在地&KR0341;挨次造為魚鱗一册炤地之多寡定<折 t="33"/>重/輕所編派者無有乞免貧冨稱便信戸則之無益也盖曹民稍)¶
<pb:KR2k0037_SBCK_020-47b>¶
(積金錢即置地土不知買賣活計與南人大不同者執地而論/貧冨不爽何用戸為合無比炤東阿事例論地當差求不審户)¶
(所存戸則盡行削去其為民便也/議人丁一例派銀不分等則夫戸不審矣而丁猶以九則分納)¶
(此安所區别丁之有則最上者至於三錢外下者不滿六分此/豈條鞭之法初意不過欲使冨者多納貧者少納以寓伸縮之)¶
(意迺查曹之條編冊内上中戸應納之丁非郷官坐免則生員/帯免所未免者之丁二丁在而下等戸則盡皆不免盖納銀有)¶
(則而免丁無則人皆争免上中則之丁止遺下則之丁與下戸/納之上中所免一丁去銀甚多則丁銀不足額必於㮣縣地畆)¶
(加重以&KR0024;之是不使下户代上户納丁乎且九則派銀里書易/輕重其手即本縣十年錢榖之吏𥮅及丁銀茫無下落况彼深)¶
(山窮谷不識一字之民安知彼之丁為何則某則丁該派若干/第聼里長科收以一納二者不無也適與為藏奸地耳卑職將)¶
(通縣原額丁銀連塩鈔兵餉等項查炤通縣原額人丁數目通/融均派計毎丁止該銀納七分三厘第與徃昔下則之丁相去)¶
(毫厘若不分等則一例派納則冨家&KR0278;免一丁除塩鈔仍派外/不過免銀六分三厘零而下戸丁銀未嘗加重且丁銀足額不)¶
<pb:KR2k0037_SBCK_020-48a>¶
(那派於地&KR0341;尤下戸之利也非所稱均平齊一之法哉查東阿/亦一例派丁猶属毎丁銀二錢而此大輕矣)¶
(一議派丁炤地多寡以免偏累夫户與丁俱不審則矣而其間死/亡迯絶之丁何以删除殷冨該𣷹丁之家何慿増益盖)¶
(祖宗舊制原以户口殷繁徴𣲖人丁邇者人衆未必家殷家殷未/必人衆故毎毎視田地多寡以為丁數此又老丁之外所為随)¶
(糧丁也總之欲足額而止查曹之條鞭冊内有地盡無而有丁/者人盡絶有丁者有地未及十餘&KR0341;而載三四丁者有地至二)¶
(三頃而止載一丁使趂食度日之人終&KR0010;勤動不能完官家一/丁錢而地連阡陌者與&KR0215;身之夫相等最不均也卑縣將通縣)¶
(實在地&KR0341;若干以原額人丁若干均平鋪入筭該地四十&KR0341;内/外派納一丁内除每戸口原載有地多寡其頂戸一丁不動外)¶
(其餘死卞迯絶之丁累里長包賠者逐里清查盡行汰免而有/人無地者亦念其窮而去之地少丁多者酌地而减之將遺下)¶
(丁額盡𣷹入于地多丁少之戸亦止求不失原額而止大約炤/四十&KR0341;内外通融派之不死執而行之庻地多則丁多納丁者)¶
(多富民而於竆民稱便且下户有地則有丁彼亦無所迯也<折 t="33"/>持/此法五年一查即於地&KR0341;之中寓汰丁増丁之法而則可無審矣)¶
<pb:KR2k0037_SBCK_020-48b>¶
(前件本道先因駁議炤地過丁欵内行㩀本府署印李同知查/議申稱民間買賣未必盡皆四十&KR0341;人丁豈可花分零過議欲)¶
(以有地者炤地當差有丁者炤丁納銀因議及派丁亦不必炤/地等因到道本道謂非該縣原議初意駁批本縣覆議申稱原)¶
(議四十&KR0341;一丁之說盖總通縣地&KR0341;大約言之條欵中原有四/十&KR0341;内外字様及不死執而行之等語盖亦思及民間買賣未)¶
(必恰好四十&KR0341;故斟酌通融其間不以四十&KR0341;爲死局也假如/一人之地有一頃二十&KR0341;該載三丁賣去一頃而存二十&KR0341;豈)¶
(必欲過両丁半而存半丁乎又假如一人止地二十&KR0341;原有一/丁必欲執四十&KR0341;裁去半丁乎如此則反成刻舟求劍矣卑縣)¶
(原議不然如一戸有地一頃原有一丁今止再加一丁是不無/五六十&KR0341;一丁者此四十&KR0341;外之說也如一戸有地七十&KR0341;原)¶
(止一丁今亦再加一丁不無三十五&KR0341;一丁者此四十&KR0341;内之/說也如一戸止地二十&KR0341;原有一丁亦仍之又不無二十&KR0341;一)¶
(丁者甚至十&KR0341;以内老戸一丁不加不城此四十&KR0341;内外不死/執而行之說也大約只查原額人丁若干以四十&KR0341;内外爲主)¶
(减之於地少丁多之戸增之於地多丁少之戸若一人之地多/至百餘頃者只量爲増𣷹豈能執四十&KR0341;之說死行之哉第求)¶
<pb:KR2k0037_SBCK_020-49a>¶
(足原額而止此派丁之法也自揣此法最為均平無容别議惟/丁之法或嫌零星不諧於俗量符炤地過丁與&KR0009;庒承丁二)¶
(欵汰之五年之内民間買地賣地者各聼於原户納銀俟五年/過割之後縣官仍炤此派丁之法再行通查有地盡丁絶者悉)¶
(去其丁地多丁少者酌四十&KR0341;内外而加之通融增减求足原/額不執定某戸之丁過於某戸庻五年之内買地多者丁自多)¶
(地去者丁亦去此在㮣縣均派與原議稍異更無炤地細割之/病也等因申道又該本道看得該縣執欲以地四十&KR0341;内外為)¶
(主派人一丁通融斟酌增减不死執而行之無非為求足丁額/以便窮民計耳似應姑從其炤地過丁與&KR0009;庄承丁二欵該縣)¶
(自記可以汰去相&KR0063;行令遵炤/一議過割必要五年一次不許連年推收以滋詭&KR0009;夫編差之法)¶
(以甲相輪若使逐年過割則人當該編役先一二年將地飛入/别甲編役後一年又復飛囬本甲不有十年内不僉一役者乎)¶
(且縣官事冗毎&KR0010;不暇親為查𥮅任里書&KR0059;地過割弊不可勝/言也合定為五年&KR0379;許推收一次五年之内買過地土者仍依)¶
(原戸納銀候五年滿必要買主賣主當堂共逓一状状内要載/買地之價縣官判日每日掛號造為合票式令戸吏票行里書)¶
<pb:KR2k0037_SBCK_020-49b>¶
(㩀票而過其&KR0059;過者𫿞法治之仍明出一示自某月日推收起/至某月日止過期後來者不准至推收截数後縣官將號簿取)¶
(入私衙用能𥮅書役總計某里某甲割去地&KR0002;干比舊&KR0249;原額/加若干炤数用殊筆標单令里書派入條鞭不時查對條鞭冊)¶
(與硃筆單總撒合否則里書安所售一弊乎即執推收簿簿查/其價值拘納税銀買地人户盡在目中無一漏税持此法行之)¶
(五年之内十里盡行役𬨨然後推收另編人不能肆飛詭之計/矣)¶
(議五年一編戸口人丁止足原額不許擅自増减夫戸丁増益/縣官羙稱然果實增益何不可之有廼昔之審添者皆冨厚之)¶
(家欲飛詭不得假稱復業人戸縣官喜其有招撫流移之名任/其立戸而不知為飛詭之門也且丁有增損而銀數亦随多寡)¶
(條鞭之法自是以壞合無自三十五年起即以在冊戸口人丁/為額永不更易至四十一年又輪𬨨割編丁之年只查某里某)¶
(戸有賣盡地&KR0341;止存單丁其人口又己死絶迯亡無可納丁者/將此戸去之&KR0379;許本里人戸有父兄子弟分析者&KR0024;立一戸某)¶
(戸&KR0063;减一丁者&KR0379;於某户新增一丁若無&KR0063;去戸丁不得增户/增丁以亂額&KR0190;不則有偽増之懲在庻條鞭畫一而可行矣)¶
<pb:KR2k0037_SBCK_020-50a>¶
(一議&KR0009;庄止許真正别州縣之民不許本縣竄入以避差役夫&KR0009;/庒免差為各州縣己有差徭毋使重役也本縣避差奸民皆籍)¶
(詭名飛出實在地外致丁差不及本縣查通縣地二萬五千八/百五十五頃零除&KR0278;免地河地共二千八百八十頃九十四&KR0341;)¶
(零外止實在二萬二千八百五十頃零而&KR0009;庄地一萬一百九/十六頃零是客㡬勝主可笑也此時不清查年復一年曹邑不)¶
(盡為&KR0009;庄而<折 t="33"/>用當役者属之誰也本縣令各戸自供改正免/其究罪而小民畏陞戸死不肯開無柰喚齊各里書乘其不測)¶
(封入&KR0059;衙内東書房不令通音𫿞法駭之始報出假寄庄地四/千二百二十六頃八十五&KR0341;念其相沿已乆各姑免罪止令收)¶
(囬本里本甲實在項下仍炤原名立戸亦炤地加丁炤實在地/内一例派納糧徭一倒輪當差後來再有踵此弊者沒其地而)¶
(重罪其民誰敢犯此法哉庻差地加多窮民稍得息肩/一議真正&KR0009;庒派銀加重以抵本縣差役之費夫真正&KR0009;庄令之)¶
(當役人在隔省隔縣委属不便但食縣之毛不當縣之役使土/著之民代之甚属不均合議凢别州縣買本縣地圡者除河工)¶
(大興㮣縣派夫之日不得遺漏外其餘他事或不得已用里下/夫及逐年編僉兑軍俵馬等役一切饒免止炤原額&KR0009;庄地除)¶
<pb:KR2k0037_SBCK_020-50b>¶
(每年每畆原加銀一分貳厘外再加四厘將加出之數鋪入通/縣實在地内减其均徭使實在當差&KR0009;庄出銀以代之不亦均)¶
(乎查先年奉文議於&KR0009;庒地内每&KR0341;除正糧外加派銀二分以/幇助徭差曹州等處皆遵行之乆矣本縣河工為累&KR0009;庄不能)¶
(脱然無差故止加派一分二厘今議免差而止加四厘合之共/加一分六厘比曹州等處尚輕四厘不為&KR0009;庄若)¶
(一議𫿞禁&KR0009;庒&KR0278;免以滋重免之弊/一議真正&KR0009;庒目差人拘提以免關文之优)¶
(一議僉頭役之法編役之法有謂每役以一人出名将通縣地&KR0341;/每年炤畆均貼不累一人者鄙見謂&KR0010;&KR0010;貼費家無寕日且條)¶
(編之外又有私貼是一小條編也法乆則生科歛之端甚不可/行矣有謂遵十年九空之法毎甲輪役一年此似較善而甲有)¶
(大小地有多寡拘於本里一甲之内以完本里之差又屬不均/且五年止役過伍甲至編差之年又行過割倘奸民將地盡飛)¶
(於己役之前五甲而後五甲之僉不終漏乎合議每五年将過/割册查明&KR0063;汰丁者汰盡應添丁者添盡造成一册除俵馬大)¶
(户㮣縣抽編<折 t="33"/>卦而該年兑軍樁草等役則用両甲通融均派如/三十五年則注十八/自地)¶
<pb:KR2k0037_SBCK_020-51a>¶
(二頃以上至三頃内外者編一兑軍次二頃内外者編一臨徳/倉户或編一樁草戸又次一頃内外者編一收頭或一戸不滿)¶
(二三頃則以一二頃者二三戸朋之或一戸不足一頃内外則/自二十&KR0341;以上至六七十&KR0341;者或用三四戸朋之多編多貼毋)¶
(使獨累一人骸每戸地不足二十&KR0341;以下者免編及之此地少/者果窮民耶止完條銀而無差役之累即係大户所花分取彼)¶
(别戸地多差役己重此量遺之亦示稍稍寛恤之意也而貧冨/均霑其惠矣至其次序則以二八三九四十一六五七相輪因)¶
(三十四年分己是一七甲役𬨨恐致重累不得不顛倒錯雜行/之每年両甲一正一副正者㸃收頭兊軍副者㸃臨徳倉樁草)¶
(大户幇貼馬役等項大約前五年以八九十一五等甲輪為正/而二三四六七等甲輪副之後五年以二三四六七等甲輪為)¶
(正而八九十一五等甲輪副之如自三十五年起以八甲為正/二甲為副至四十年該以二甲為正八甲為副矣如此則十年)¶
(之内毎甲兩差両差之中一正一副甲甲有之且也一年兩甲/衆擎易舉五年十甲㮣無遺漏多者獨役少者朋役又無有餘)¶
(不足之患總計十年両勞八逸/又不至年年為官家擾矣)¶
<pb:KR2k0037_SBCK_020-51b>¶
初王之條鞭法徭役雖已盡革而兑軍樁草起觧收受凡重大錢¶
糧猶𨕖用殷實人户炤舊毎里十甲取用一甲謂之見年十年一¶
周至孟之串鈴則両甲并用五年一用而詭&KR0009;躱差之弊杜法始¶
宻矣天啓元年奉　撫院趙　題准勒石革除大戸不許擅動里¶
甲一切吏收官觧似為得之而吏不能堪漸致多端故今之為累¶
大端有三其累在官春秋俵馬為甚其累在里甲支逓槽馬為甚¶
盖自遼左搆難時事日多百役俱興有司不能左右支吾故在官¶
則官累在民則民累無所不在則無所不累曹瀕河多災辛壬以¶
來九年四水民之不為魚者亦無其㡬而蓮妖流冦軍興孔亟又¶
<pb:KR2k0037_SBCK_020-52a>¶
且無&KR0010;不旱蝗無&KR0010;不河决無&KR0010;不加派昔人有言皮破矣毛將¶
安傅如槽馬觧俵遼餉兌軍諸大役已措辦為艱而裁扣之餘復¶
為增税灾傷之後又行代徴萬暦初年平賦冊中錢糧共計四萬¶
而止近漸加至三萬四千有竒是縣加一縣而本邑米豆尚在外¶
也存留帶徴僅供該縣一年之費而裁减抽扣等欵或十二三或¶
十六七更有盡裁者减至二千八百両有竒是縣己無縣而溢地¶
均輸更無論也昔以輕徭薄賦故縣有楽土之名今不止不楽視¶
他邑且甚焉夫曹與五營為隣又河冦出役不嘗所恃人有身家¶
重亷耻故易與為善而重為非&KR0002;使之無為善之資而廹以不自¶
主之機即在上者亦何利焉目今斗米五百有竒莩殣相望于道¶
<pb:KR2k0037_SBCK_020-52b>¶
使稍寛一二尚有起色如不其然遑測厥後乎今將浹年加派¶
　裁扣搜括等欵開列于後經國者會土而籌其利害尚保此¶
畿南一片土云¶
<pb:KR2k0037_SBCK_020-53a>¶
陳師道披雲樓記曹故周之成國亾而爲陶之故城是也陶之西¶
南有丘馬禹貢所謂陶丘墨子竹書紀年所謂釡丘圖記所謂南¶
右山而州人所謂南魯大師之墓者也漢哀帝由定陶王而爲天¶
子尊其父恭王爲皇帝置寢廟如宗祖周丘而城以爲陵邑今州¶
治是也州之北數里而近兩丘相屬六國魏王之墓也有岡自東¶
北屈而西南隱如伏龍魏之所以葬也擇地而葬尚矣而曰魏遂¶
王墓者以其始隧而葬也其後名州曰左城墓曰左山岡曰左岡¶
記曰左山其下多左姓故名然莫得而考也余謂爾雅丘𠕅成爲¶
陶釡者負也猶陶也而皇甫謐云舜陶河濱而名郭璞又云在定¶
陶城中者皆誤然則州之所治猶曹國之舊也¶
<pb:KR2k0037_SBCK_020-53b>¶
<pb:KR2k0037_SBCK_020-53b>¶
東阿縣志　分野　内史曰世之論國域者徃徃以百里之墟上合星¶
　𨇠予甚惑焉夫以一州之中而有國一國之中而有邑其於星𨇠之¶
　度大小相懸豈不逺哉夫阿在河濟海岱之間於州青兖之界也於¶
　國齊之西門衛之東境於郡漢以一東郡濟北東平互有而更制之¶
　及摭歴代天官書其言踳駁不相符合或州與國枘鑿此何以辨焉¶
　夫齊國於青州青州玄枵之次也則阿為虚危矣漢以下𨽻東郡屬¶
　兖兖夀星之次也阿又為角亢矣東郡者衞之故墟也衞為并州并¶
　州娵訾之次則阿又當為室壁矣其後又𨽻東平東平故魯之下邑¶
　魯國於徐徐者奎婁之次也不核其實又且為奎婁矣故從國則於¶
　州不符從州則於國或盩從古則州部代分從今則星精無改安取¶
　裏而可哉春秋　曰在列國謂之分星在九州謂之星土僧一行曰¶
<pb:KR2k0037_SBCK_020-54a>¶
　　星之與土以精氣相屬而不係於方隅其説為近今備述歴代所志¶
　　天文以俟知者定焉夫述之非泛而無執也以為百里之墟上合星¶
　　𨇠者泥也　秩官　内史曰淳于髠有言三人共牧一羊羊不得食¶
　　人亦不得息此善喻也漢時縣令唯有部刺史太守臨之&KR0100;迹夷易¶
　　易遵守也以故吏得盡其職而無所牽制今柰何以百里之守而十¶
　　數人臨其上一有舉事文書徃來羽檄如織即少自操縱於文法乎¶
　　十餘人者執䋲而議之即又不能同趣故吏兢兢日不暇矣日天子¶
　　沛然下明詔裁大使之閑者鏡古今吏治所繇同異以惠元元盖深¶
　　計哉　里甲　&KR0279;史曰嘗考　國家建極敷治綏乂元元稽戸定里¶
　　即里分甲其役有恒灋費有定額故每&KR0010;則以一甲&KR0063;役十&KR0010;而以¶
　　十甲輪役實與先　&KR0010;用民力不過三日者相表裏焉厥後差役日¶
<pb:KR2k0037_SBCK_020-54b>¶
　　贏征永日熾矧以阿之據陸瀕河孔道四逹艦浮輿馳輻凑旁午即¶
　　以十甲供一&KR0010;之役猶恐弗給無惑乎民之鬻産而洶洶竄也自邑¶
　　侯白公定條鞭之法民始&KR0171;息朱公减里甲之費民益樂業此何異¶
　　於觧倒懸而置之袵席之上&KR0088;行之數年其歸業者萬有餘計夫一¶
　　阿民也昔也去之如遺今也歸之如市語云為政在人豈不然哉¶
　　貢賦　&KR0279;史曰則壌成賦君天下者第一義禹貢九等之則周官三¶
　　易之田即後世科額之祖也盖地利有饒瘠物産有贏詘自不能齊¶
　　髙皇神聖開天加意元元祗慎田賦制為畫一之法俾&KR0219;&KR0291;不得售¶
　　其姦而民到于今受其賜厥後端緒既多奸詭叢生即精通𥮅數習¶
　　理錢榖者亦莫䆒其弊竇矧服田力穡之民又安知害之所從來哉¶
　　自條鞭之法行則夏稅秋糧均徭帶徴&KR0192;有定額里胥無由飛洒奸¶
<pb:KR2k0037_SBCK_020-55a>¶
　　豪無從規避簡易均平&KR0098;為不刋之典也嗚呼民際其時者豈非其¶
　　幸也㢤　均徭　臺史曰力役之征莫善扵周禮其次莫如唐租庸¶
　　調至宋而有差役頋役之法迄今用之不易盖貧者效力冨者輸財¶
　　各用其有餘而不強其所不足耳其後稽虚實於簿籍&KR0009;耳目於里¶
　　胥則豪民巨室終身不一勞下戸单丁三年而兩役故奸胥&KR0219;總始¶
　　得竄智巧於其中此乃以弱之&KR0079;為強之食不但如詩所謂小東大¶
　　東杼軸其空可為澘然出涕而已自丁地之數明而差銀無影射之¶
　　奸自條鞭之法行而里胥無科𣲖之优邑侯朱公又從而通融之&KR0024;¶
　　偏捄弊因時化裁取民有制額外無需官不廢事人不知差豈不諰¶
　　諰乎石画也哉噫法與弊嗣而生利與害南而立使接踵者無以法¶
　　非已出而克脩前徽斯民其永綏乎　河道　按條鞭既行則丁地¶
<pb:KR2k0037_SBCK_020-55b>¶
　　糧差自有定額倘遇河夫幇價増犒貼閠原額所無措處寔艱若扵¶
　　地丁之内一事増加則百竇　叢萬曆九年知縣朱&KR0063;轂遇有前項¶
　　額外之徴查有貯庫别頃銀両徑自具申動支如無庫銀明出告示¶
　　比照馬價事體另立赤曆委收不許帶入差銀並收庻欵項不得混¶
　　淆吏書不能為姦人亦樂於輸納矣¶
<pb:KR2k0037_SBCK_020-56a>¶
<pb:KR2k0037_SBCK_020-57a>¶
　路史辨帝堯冡¶
古今之事緒無窮而地理之差&KR0057;為難於究竟堯之冡在濟隂成陽堯母靈臺¶
在南漢章帝元和二年使奉太牢祠堯于成湯靈臺是其處也今皆在濮之雷¶
澤東南(元和郡縣志堯母廟縣東南四里堯陵縣西三里堯即位至永嘉三年/二千七百二十一年紀載于碑正觀十一年禁樵採春秋/奠酧)¶
而王充乃云𦵏崇山墨子則謂北教入狄道死南已之市而𦵏蛩山之隂蓋儀¶
墓𠇍(論衡曰堯𦵏冀州或云𦵏崇山儀墓如漢世遠郡園陵与蒼梧舜墓/之𩔗非實𦵏所山海經云堯𦵏狄山之陽&KR1073;善長以為非亦此𩔗)按歐¶
文忠公集古録言靈臺碑以為史記地志水經諸書皆無堯母𦵏處粤稽地志¶
及范曄志則云成陽有堯冡靈臺而此碑云堯母𦵏兹欲人莫知名曰靈臺一¶
郭縁之述征記成陽城東南九里有堯陵陵東有中山夫人祠在城南二里蓋¶
堯妃也東南六里有慶都冡上有祠廟而水經注言成陽城西二里有堯陵陵¶
<pb:KR2k0037_SBCK_020-57b>¶
南一里有慶都陵於城為西南稱曰靈臺鄉曰崇仁邑號修義其𦵏處明白&KR0002;¶
此惡得云無言&KR0022;然述征記在成陽東而今之所識乃在成陽西北四十里榖林¶
則古今壃埸相出入有不同者郭氏所記乃小成陽小成陽在成陽西北五十¶
里𨽻于河南有山曰成陽穀林在其下(高誘注吕春秋云成/陽山下有榖林是)小成陽以山得名¶
乃堯𦵏所在有堯之故名焉即庸俗所謂囚堯城者(鄄城東北五里有堯城竹/書紀年以為堯之末年德)¶
(衰為舜所囚在是演義囚堯城在相之湯陰又濮陽有偃城在鄄城西北十五/里竹書謂舜既囚堯偃塞丹朱於此使不得見寰宇記以載言所録不欲去蘇)¶
(鶚為是丹朱息沐之所非塞之𤨏語云舜放堯於平陽而山海經放勛之子為/帝丹朱故劉知幾疑舜既廢堯仍立其子俄又奪之而又謂伍昉記朝歌有獄)¶
(基為禹囚虞舜之宫竹書/而謂讓國為虗語荒矣)抑嘗訂之蓋其遯位之後作游于此此宵人所以得¶
迹其近似而誣焉(漢志堯作游成陽游都也盖武王之牧宫漢祖之沛宫周禮/所謂國游者三齊畧云廣固南有堯山廵狩之所登者頂有)¶
(堯祠豈其/所囚哉)而文忠公之䟦謂俗本多作城陽獨此碑為成陽夫成陽與城陽正¶
<pb:KR2k0037_SBCK_020-58a>¶
自二所成𨽻濟隂乃古之成昔武王封母弟于成後遷于成之陽遂曰成陽(十/道)¶
(志引在傳衛師入郕即成也寰宇記并史記/武王封季載於成之陽漢於此置雷澤縣)而城陽乃漢齊悼惠之子章所食¶
之國今之兖州是矣不得為一也(趙明誠黄伯思/洪丞相皆有説)¶
<pb:KR2k0037_SBCK_020-58b>¶
<pb:KR2k0037_SBCK_020-58b>¶
