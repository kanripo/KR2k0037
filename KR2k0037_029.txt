# -*- mode: mandoku-view; -*-
#+TITLE: 天下郡國利病書
#+DATE: 2015-09-12 00:41:25.195539
#+PROPERTY: ID KR2k0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB10n0698-2794天下郡國利病書-第二千七百九十四册.
<pb:KR2k0037_SBCK_029-1a>¶
蜀中邊防記¶
　川西¶
　　松潘　漳臘　小河¶
松潘道開府松潘衛與副總兵官一員分城而居叅將一員舊駐小¶
河千户所今移駐龍安城遊擊將軍一員駐劄漳臘堡守備都指揮¶
一員駐劄平畨堡其餘把守練兵官各有差按後漢書建武九年¶
司徒掾班彪上言舊制凉州部置䕶&KR0423;校尉持節領䕶理其怨結歲¶
時廵行問所疾苦又數遣驛徒通導動靜使塞外&KR0423;夷爲吏耳目州¶
郡因此可得儆備今松潘備兵卽古䕶&KR0980;使者之職也　㝷江源縣¶
記云松州平康縣羊膊山下有二神湫乃大江始&KR0036;之所自羊膊嶺¶
散漫始未濫觴東南百餘里至白馬嶺囘行二千餘里至龍涸水障¶
<pb:KR2k0037_SBCK_029-1b>¶
始於是也志曰江&KR0036;源于臨洮之木塔山至山頂分東西流者卽岷¶
江也由草地甘松嶺八百里至漳臘其水漸大漳臘由鎌刀灣逹松¶
潘于下水關入紅花屯逹壘溪至穆肅堡黒水從南合之入&KR0055;溝經¶
茂州南至于威汶轉銀嶺合草坡河至&KR0094;岩入灌口分道而下由威¶
至玉壘山爲玉輪江至汶爲皁江至灌爲沫江丨志又曰衛北三舍¶
有龍潭四序淵澄其&KR0055;莫測有嶺謂之小分水嶺又有大分水嶺山¶
高峻而水&KR0128;流在衛北二百里外　四夷傳曰西&KR0423;之本出自三苗¶
其先爲伯夷甫炎帝之裔帝母育于姜水而以姜爲姓故諸&KR0423;亦姓¶
姜其國始近南岳及舜徙之三危今河關之西南&KR0423;地是也濱於賜¶
支至乎河首緜地千里賜支者析支也王政修則臣伏德教失則㓂¶
亂本無君長夏末及商周之際或從侯伯征伐有功天子爵之以爲¶
<pb:KR2k0037_SBCK_029-2a>¶
藩服&KR0423;爰劒者秦厲公時爲秦所執以爲奴&KR0032;&KR0423;人謂奴爲無弋故¶
號爲無弋爰劒後得亡歸將其種人南出賜支河其後子孫各自爲¶
種或爲氂牛種越嶲&KR0423;是也或爲白馬種廣漢&KR0423;是也或爲參狼種¶
武都&KR0423;是也至爰劒曽孫忍及弟舞獨留湟中忍生子研故&KR0423;中號¶
其後爲研種漢景帝時研種留何求守隴西塞於是徙留何等於狄¶
道安故及武帝西逐諸&KR0423;乃渡河湟築令居塞始置䕶&KR0423;校尉從爰¶
劒種五世至研研最豪徤以研爲種號十三世至燒當復豪徤其子¶
孫更以燒當爲種號滇良者燒當之玄孫時王莽末四夷内侵及莽¶
敗衆&KR0423;還據西海光武之世以牛邯爲䕶&KR0423;校尉卽此地也及燒當¶
至滇良世居河北大允谷種小人貧而先零卑湳竝皆强富數侵犯¶
之滇良父子積怒從大榆中入掩擊先零卑湳大破之掠取財畜奪¶
<pb:KR2k0037_SBCK_029-2b>¶
居其地大榆中由是始强滇良死子滇吾立附落轉盛常雄諸&KR0423;在¶
晉内附以其地屬汶山郡宋齊亦得之後爲西魏所有焉魏書鄧至¶
傳王像舒冶者玆白水&KR0423;也常爲&KR0423;豪自&KR0091;鄧至王其子舒彭遣使¶
内附拜龍驤將軍益州刺史甘松縣開國子鄧至王請以封爵授子¶
&KR0108;彭高祖許之拜&KR0108;建忠將軍甘松縣開國子卽爲小藩朝貢相&KR0071;¶
關中亂乃絶後魏未乎鄧至番始綂有其地後周保定五年於此置¶
龍涸防天和元年改置扶州領龍涸郡隋初廢州郡以其地併入汶¶
山同昌二郡唐武德元年置松州貞觀二年置都督府松踞懿嵯闊¶
隣雅聚可遠奉嚴諾峩彭䡄盍直肆位玉璋祐臺橋序等二十五覊¶
縻州永徽之後生&KR0423;相&KR0071;服叛不常儀鳯二年復加整比督文扶當¶
柘静翼六州都督覊縻斫州劒州&KR0677;郍州忋州毗州河州幹州瓊州¶
<pb:KR2k0037_SBCK_029-3a>¶
犀州拱州龕州陪州如州麻州覇州䃹州光州至涼州蠶州曄州梨¶
州邏州思帝州眺州戍州綂州榖卭州樂容州逹違州卑州慈州凡¶
三十一州據天寳之載薄松州都督府督一百四州其二十五州有¶
額户口頗多但覊縻迯散餘七十九州皆生&KR0980;部落或臣或否無州¶
縣户口矣天寶&KR0004;改松州爲交川郡乾元&KR0004;復爲松州按貞觀之時¶
分十道松文扶當悉柘靜等州屬隴右道永徽之後割屬劒南道也¶
　寰宇記云松州治嘉城縣按嘉城縣卽後魏白水&KR0423;像舒治所據¶
也其子舒彭遣使朝貢拜龍驤將軍始置甘松縣矣後周之隴涸防¶
及改置扶州皆治于此隋曰嘉誠唐曰嘉城則爲松州之所治也¶
志云甘松嶺在衛西北三百里州以此名按山海經云甘松嶺亦謂¶
之松葉嶺卽江水&KR0036;源於此土人謂之松子嶺也又有石門水自龍¶
<pb:KR2k0037_SBCK_029-3b>¶
州石門山連亘經郡界合江故曰石門水矣　寰宇記曰松州屬縣¶
有平康交川按平康縣晉屬汶川郡隋屬㑹州後廢唐垂拱元年割¶
交川及當州通軌翼斜三縣置平康縣屬當州交川縣後周天和¶
中置隋屬㑹州唐改屬當州志云平康交川二廢縣俱在衛治西¶
通志曰潘州者唐廣德初年松州陷於吐蕃五代諸&KR0423;各據其地宋¶
崇寕取&KR0022;潘疊三州&KR0004;屬吐蕃首領潘羅支此潘州之名所由起也¶
元屬吐蕃宣尉司國初洪武十一年御史大夫平&KR0423;將軍丁玉克復¶
其地設松州潘州二衛後併爲松潘衛鎮守茲土者二十年後復化¶
改松潘等處軍民指揮使司&KR0032;四川都司屬川西道領守禦千户所¶
曰小河安撫司四曰八&KR0048;曰麻兒匝曰阿角曰芒兒志云八&KR0048;山在¶
衛北三十里山下爲八&KR0048;安撫司也長官司十七曰占藏先結曰蠟¶
<pb:KR2k0037_SBCK_029-4a>¶
匝曰白馬路曰山洞曰阿昔曰白定曰麥匝曰者多曰牟力結曰班¶
班曰祈命曰勒都曰包藏曰上阿昔曰思曩兒曰阿用曰潘幹寨各¶
降符印列爲守土焉復立畨僧二人爲國師曰商巴曰綽領二人爲¶
禪師曰黎巴曰完卜亦皆佩銀章也　西邊記云國師商巴佛教也¶
禪師黎巴道教也其寺觀散居寨落以主化導畨夷丁大夫時設鑄¶
金銀錠有足或無足者賞及諸畨畨呼曰丁大夫寳重五六兩者畨¶
價三五十兩其家有一二錠遂名爲財主錠&KR0036;夜光稱神異矣　龍¶
洞志云男曰安逹女曰白麻多種青稞圓根好用羶羊麥粉宋史云¶
松畨之俗日耕野壑夜宿碉房刻木契以成交易炙羊膀以㫁吉凶¶
精悍善戰闘也　志云其地廣六百七十里袤千六十里編户通二¶
十一里東至龍州界一百九十里西至牟力結吐蕃草地界四百八¶
<pb:KR2k0037_SBCK_029-4b>¶
十里南至疊溪守禦千户所界二百里北至陜西洮州衛八百六十¶
里距成都七百六十里嶺雪&KR0405;于東洮河界其西雪嶺其色如銀俗¶
呼爲寳頂山&KR0094;崖路險人跡罕到卽老杜所&KR0091;松州雪嶺東也洮河¶
&KR0036;源岷山北流入陜爲臨洮府南入川與江漢㑹矣三邊志曰金¶
蓬山在東南五里&KR0423;金蓬者居之山下石崖鐫永泉二宇正綂&KR0004;都¶
督李安以劒斫崖而得二水亦名文武水　紅花牛心二山各去衞¶
十五里峰巒圎秀者牛心也紅花有屯田是名紅花屯矣又東四十¶
里爲火燄山山無草木其色如赭　四夷考云宣德二年松潘千户¶
錢宏聞有交阯之役憚於遠征乃誘蠻族入㓂譸張奏報得留不遣¶
蠻自是煽禍攻圍城堡調官軍五千討之至威州黃土舖失利道遂¶
不通三年命總兵都督陳懷等帥西軍四萬田洮州入松潘&KR0281;圍猶¶
<pb:KR2k0037_SBCK_029-5a>¶
弗克靖八年復調川貴官軍恊力從事始克成功正綂四年都指揮¶
趙諒誘執蠻酋國師商巴以犯邊聞遣都督李安征之㝷誅諒誣妄¶
蠻乃服然猶二三十四年始設松潘廵撫都御史一員以都御史㓂¶
&KR0055;及侍&KR0048;羅綺相&KR0071;臨之咸有成績綺還京提督文臣不復更置但¶
以備兵使者整飭之而已天順五年蠻截我糧道入龍安石泉等處¶
成化十三年勢益猖獗復勅撫臣張瓚調漢土官兵五萬由東南二¶
路分進剿滅白羊嶺鵞飲溪等二十一寨斬蠻首級四百餘顆於是¶
商巴等二十六族詣軍門獻馬納欵各諭以利害遣之十四年正月¶
復攻黃頭復水諸寨前後殺&KR0023;男婦七百餘人赭其碉房九百墜崖¶
死者不可勝計亦一大創矣弘治間跳梁如故南路梗阻正德二年¶
副總兵楊宏誘殺綽嶺寺國師雪&KR0048;王岀自後本寺小宛卜等動稱¶
<pb:KR2k0037_SBCK_029-5b>¶
報讐松城之外不敢晝牧嘉靖十一年勅副總兵何鄉來節制諸軍¶
相機勦討烏都等十一寨皆次第平而詣軍門送疑者日至矣&KR0056;家¶
視松州諸所繕緝百廢俱興籓籬以固兵威亦震百蠻喘息不敢動¶
垂五十年來生齒日繁復萌戎心時出殺人剽掠行旅萬曆八年兵¶
使者楊一桂是以有三寨之役又雪山國師喇嘛等四十八寨勾虜¶
爲患邊氓岌岌十四年都御史徐元泰是以有㑹剿之役及丙申九¶
月秋高虜突由寒盻黃勝草塲分道馳入圍漳臘守備張良賢率兵¶
破之斬首六級又攻鎮虜百户杜世仁死戰斬首四級城得保全世¶
仁死焉又攻制虜臺前後斬首十一級虜遁去良賢追至思荅弄又¶
大破之斬首十六級虜乃失利去&KR0004;虜之入也襲我無備偵者不知¶
其數及遁去廵視營壘不下五千餘灶未幾有畨婦逃囘言所斬虜¶
<pb:KR2k0037_SBCK_029-6a>¶
級中有大落赤之姪小王子在焉虜以此必欲報讐故昔之松重在¶
畨今之松潘重在虜矣四夷考曰松潘西至流沙關相連天竺西¶
南逹紅土坡生番多係北虜出没地勢遼絶非可限域惟是南通叠¶
茂威灌東通小河龍安北通漳臘墩臺守禦凡八十七所戍守主客¶
官軍舎餘遊兵一萬一千六百八十餘人歲額坐邊倉一十六處糧¶
九萬九千三百八十餘石而增設之處不與焉　東路經畧志云松¶
潘以東望山關雪欄關風洞關松林堡紅崖關三舎堡鎮遠堡小關¶
子堡松丫堡三路堡師家堡四望堡凡十二處抵小河千户所四崖¶
絕壁一線之逼附近水牛毛公羊洞諸畨未甚鴛獗今以三舎關爲¶
始苐其里次　三舎者去衛城九十里而遙也爲小河適中地有把¶
守指揮一員管轄上至望山下至四望共十三關堡羊膓鳥逕峭壁¶
<pb:KR2k0037_SBCK_029-6b>¶
危湍嶮&KR0470;萬狀番夷往往濳伏而窺伺焉三舍上十里爲伏&KR0423;堡伏¶
&KR0423;上十里爲紅崖關紅崖上十五里爲松林堡志云黒松林關在治¶
東七十里松林上九里爲風洞關志云風洞關在治東五十里洞&KR0055;¶
不可測多惡風午輙大作作則&KR0069;沙蔽天人馬皆辟易寒&KR0148;襲人觸¶
之多横死否亦喘息旬日蓋山嵐鬱蒸之&KR0148;所&KR0036;也關北鹽井墩卽¶
古鹽川廢縣風洞上五里爲雪欄關志云治東三十里雪欄山四時¶
積雪不消俗呼爲寳頂山關在山下雪欄上十二里爲望山關關上¶
八里卽松州也三舍下十里爲鎮遠堡鎮遠下八里爲小關堡志云¶
小關子在治東百二十里小關下八里爲松埡堡松埡七里爲三路¶
堡三路下八里爲師家堡師家下八里爲四望堡又二里爲小河所¶
矣　南路經畧志云松潘以南紅花屯熊楨屯西寜關小屯堡安化¶
<pb:KR2k0037_SBCK_029-7a>¶
關鎮華堡新塘關艾蒿堡歸化關北定關蒲江關平夷堡金瓶堡鎮¶
平堡鎮畨堡靖夷堡平定堡凡十有七處抵疊溪界四夷攷曰南¶
路自西寜關起以至平定堡河東大姓屬牛毛土官管轄河西小姓¶
屬羊毛土官管轄卽志所謂牛腦羊腦也不服冠帯不受約束喜則¶
同部落席地歡飲怒則持刅彼此相擊尊卑之序蕩然矣萬曆&KR0004;年¶
河東頗肆憑陵十四年征之搗其巢穴斬首二千餘級焚碉房千餘¶
座始傾心向化埋奴誓願認守地方迄今不敢犯河西恃有長江之¶
阻逆我文告其時亦震讋移遁&KR0055;箐隔岸羅拜紇降許之有國師喇¶
嘛灣仲者濳獻皮幣于土韃乞師伏於鐡爐溝以牽制我乗便邀擊¶
事覺就擒其謀始破而膽落也　歸化關志云在司南百里寰宇記¶
覇州有歸化縣置在移村各有部落主持無徴科今雖失故處而關¶
<pb:KR2k0037_SBCK_029-7b>¶
名寔因之地形險要上至西寧下至鎮江關堡凡九把守指揮一員¶
以龍溪等寨大小横梁爲諸畨所出没也歸化上七里爲龍韜堡龍¶
韜上十里爲新鎭關新鎮上十里爲百勝堡百勝上五里爲安化關¶
安化上七里爲雲屯堡雲屯上八里爲西寜關志云在治南三十里¶
西寧上八里爲雄溪屯則南路之首也鐡爐溝諸夷在其界矣　歸¶
化下十二里爲北定關志云北定關有祠祀二邊史劉方五將正德¶
六年僧畨雲欄王出謀爲不軌守將指揮邊輔史寛百户劉賢方㨗¶
攖鋒死戰輔寛遇害於黃土坡賢捷&KR0013;執至寨縳柱將剖其心二將¶
罵不絕口而亡事聞與子孫進一級承襲輔弟輪承兄職嘉靖七年¶
廵南路至北定關遇横梁茹兒等畨輪率其僕邊永興軍餘史卜匝¶
等數人與戰已取勝值天雨溪泛諸畨四集輪&KR0013;傷永興&KR0018;輪行數¶
<pb:KR2k0037_SBCK_029-8a>¶
十歩至崖不能進執刀亂揮知不可支乃伏於輪身主僕俱&KR0013;害事¶
聞贈輪都指揮僉事永興百户史卜匝等俱厚賚&KR4234;恤焉北定下十¶
有一里爲鎮江&KR0028;别拓大小耳别等寨在其界内寰宇記云歸化縣¶
有大聾山小聾山在覇州西北一十里號苻堅城又云於小聾山上¶
村置牙利縣　卽大小耳之故迹也鎮江下四里爲平畨堡平畨下¶
八里爲平夷堡其地寛平僅容千騎爲四十八寨飲盟歃血之地卽¶
黃沙&KR0309;矣萬曆十四年建城堡設守備一員把總練兵官一員管轄¶
自西寜關至平定堡焉鎮平關上七里爲金瓶堡金瓶堡上六里爲¶
平夷堡鎮平下七里爲鎮畨堡鎮畨下八里爲靖夷堡靖夷下八里¶
卽平定堡也平定下八里爲永鎮堡係松茂二鎮交界處鎮平堡則¶
指揮一員守之　北路經畧志云松潘以北榖粟屯高屯子羊&KR0073;屯¶
<pb:KR2k0037_SBCK_029-8b>¶
唐舎屯譚　屯漳臘屯以上凡七堡抵吐畨洮河界四夷考云漳¶
臘堡設在河東去城三十八里松州之背也舊制駐劄守備一員管¶
轄上下關堡爲寒盻口上中潘州上下羊洞等隘口自漳臘北去遼¶
廓幽遠一望無際蓋萬騎可從容矣近改設遊擊一員以鎮壓之良¶
審所重也漳臘上十五里爲鎮虜堡在東河元山子上志云堡在漳¶
臘東北十里堡後天險墩堡前觀化墩河東于襄臺河西制虜臺聲¶
勢相望然&KR0033;北爲敵貢&KR0309;舊掘品字膁坑數百中置鋒刃木簽口覆¶
芭土以掩具形又北去三里曰城墻岩東臨河畔西抵山麓掘塜寛¶
&KR0055;丈許橫截六百餘丈明㫁彼路河西川盻溝壕塹之制亦如之越¶
溝二十里登阿玉嶺之巔可瞷黃勝草塲志云黃勝在漳臘西南十¶
里也塲之東有阿玉口凡二十里透嶺出川盻則可南可北惟所馳¶
<pb:KR2k0037_SBCK_029-9a>¶
驅議者于天險觀化二墩&KR0182;拓寛廣石砌墻垣一周外掘壕塹以防¶
衝突亦庶幾搤其吭云鎮虜堡上二十里之栢木橋卽界外矣　漳¶
臘下七里爲虹橋關係松城北隘志云松州北二十里有落虹橋長¶
二十丈餉道所必經也虹橋下七里爲譚　屯譚　下七里爲塘舍¶
屯塘舎下六里爲羊&KR0073;屯羊&KR0073;下六里卽松城又虹橋下八里爲高¶
屯子高屯下七里爲&KR0150;粟屯榖粟下十里亦卽松城也離松十四里¶
爲流沙關乃北虜經由地每秋防必加意焉松城下五里爲紅花屯¶
紅花下七里爲雄溪屯雄溪左十三里爲東勝堡歲熟畨受賞可稱¶
無事惟是虹橋西北十五里爲絕塞墩北界黄山夫殺鹿塘黃勝草¶
塲等處路通洮岷先年陳懐率兵由此道入&KR0281;松圍今爲畨虜間阻¶
以其往來射獵于斯也下潘州白利等畨挾牛羊氊毳來或由阿玉¶
<pb:KR2k0037_SBCK_029-9b>¶
嶺或由鐡門墩岀抵寒盻祈命諸寨貿易茶斤歲以爲常稍失防範¶
釁端輙起且阻絶長溝救援難及形勢&KR0012;懸所最當籌度議者于墩¶
前石砌聯城一座直抵河下以通水道又依山掘壕絕其乗高則于¶
覆壓乎何有　古蹟志云潘州故城在衛北七百五十里漢武帝時¶
逐諸&KR0423;渡河湟居塞外築此城置䕶&KR0423;校尉以禦之宋時分上下中¶
潘三州今阿失寨卽上潘州班班簇卽下潘州界二州之間則中潘¶
州也其地愈北山愈平夷舊漳臘之設在下潘州　侍&KR0048;羅綺漳臘¶
新記云距松衛治之北百里曰漳臘卽古潘州也城之故趾尚在其¶
下有巖穴空洞幽䆳廣可容列騎&KR0055;亦不知幾許㫄有玻璃泉冬夏¶
淵然不涸其土地膏&KR0254;山川秀麗蓋自唐盛時所開拓雖&KR0032;版圗而¶
土蕃酋長猶然&KR0060;據所謂但覊縻之而已宋元以來無復中國有我¶
<pb:KR2k0037_SBCK_029-10a>¶
朝混一華夏極天極地莫不臣服洪武十一年王師始下潘州入與¶
編民賦役無殊乃於其地建置屯堡使士卒且耕且守數累十年足¶
食足兵邊人安堵宣徳丁未守將失馭氐&KR0423;蜂起梗我餉道燹我關¶
塞而潘州復爲所據者凡二十有八年景㤗辛未予奉命來鎮玆土¶
不揣思欲平復之乃大集諸酋陳以逆順禍福無不稽䫙聽命於是¶
復増置城池樓櫓凡戰守之具視昔有加焉不殫一石之粟不勞一¶
八之力而數千百頃沃饒之地遂復爲我有又晏然置城於其間俾¶
兵農雜居累歲豐穫邊人安枕寔朝廷威德所及予何功之與焉或¶
者以潘州之城與唐世籌邊樓相頡頏後先予亦豈敢多讓景㤗六¶
年記　曹學佺曰今之漳臘去松州一舎而遙非百里外之漳臘矣¶
前張後弛勢使然也予以庚戍署潘司事料松邊兵食聞韃虜住牧¶
<pb:KR2k0037_SBCK_029-10b>¶
於漳臘城内有百五六十帳殊駴聽聞乃檄漳臘遊擊何奮武得囘¶
牒云謹按漳臘一鎮五隘九屯一十八墩堡延袤二百餘里&KR0109;帶山¶
河&KR0462;居夷虜所由來矣前不具論萬曆二十四年火落赤入㓂彼時¶
内有守備張良賢救應以截其鋒外有合&KR0309;犄角以牽其勢雖虜衆¶
攻圍鎮虜三晝夜而不能破于時掌堡百户杜世仁也豈異人任而¶
其父子督軍兵數百人乃能射死小王子斬首數十級松漳卒賴以¶
無事而合&KR0309;遂因之住牧焉續在三十三年廢將李宗望代庖漳臘¶
又有合兒頓奪咱毛兒摃等韃接踵投居㑹治兵使者亦暑官也侈¶
然有張伐之意輙撫賞安挿牛馬羊&KR0215;布滿山溪毛帳氊房星列草¶
地猶肘腋間眠虎豹門庭内牧犬羊逐之恐釁端自此&KR0036;也聽之恐¶
禍本無所終也彼其徃來漳松之間豈惟共我水草利我鹽茶凡倉¶
<pb:KR2k0037_SBCK_029-11a>¶
庫之虚實軍兵之强弱道路之衝要無不盡知萬一生心何以制而¶
禦之惟是高屯堡者在虹橋之内禦㓂之下譚　之西正適中要地¶
實乃松鎮以北之藩屏也議設把守一員撥唐順等軍五十名以耀¶
威武而坐搤其吭焉誠爲長䇿矣苐當展築屯基寛包&KR0169;&KR0309;貫路於¶
中不惟容衆且可據險緣由到司覆看得松潘者蜀西之門户漳臘¶
者松潘之咽喉也自土韃合&KR0309;合兒頓等住牧其中氊房毳室以百¶
五六十訂犬羊之性馴擾無常非我族&KR0011;其心必異豈非他日之隱¶
憂哉昔者隋唐之禍可鑒已但旣來之則安之可以理而諭也方來¶
者所當拒可以勢而禁也惟是漳臘之鎮虜堡原設把守一員地方¶
遼闊勢本&KR0012;懸今且伏戎在内萬一有變聲息不相聞何暇左右顧¶
議者以高屯堡要害之處添設把守以遏其衝且與漳臘爲犄角誠¶
<pb:KR2k0037_SBCK_029-11b>¶
䇿之善者也該堡事務仍令本官兼攝廵視軍兵卽在各營抽選亦¶
無所糜費矣若夫整行伍除戎器綢繆未雨有備無患此該道將之¶
事也時當事者如議行之　小河千户所國&KR0004;洪武十一年與松潘¶
衛同置在衛東百九十里宣德四年調成都前衛後所官軍實治之¶
仍&KR0032;松潘按小河之地古名涪陽以水出松潘分水嶺入涪江也地¶
在涪水之陽矣　志云所北二十里師家山一名文山宋時師文二¶
大姓居之山麓有文山關又有師家舖則界于龍州也東有獅峯西¶
有象嶺各離一里許有靈泉焉岀獅峯下　經畧志云松潘又東爲¶
堡七曰蜂崖葉棠馬營水進鎮夷鐡龍乃抵龍安　四夷考曰小河¶
之下鐡龍之上惟葉棠爲要隘有葉棠把守官轄之東通白馬毛公¶
西逼竹頭野猪白草諸寨上六里爲峯崖堡峯崖上十里卽小河也¶
<pb:KR2k0037_SBCK_029-12a>¶
下四里爲馬營堡焉營下七里爲水進堡水進下八里爲鎮夷堡鎮¶
夷下十里爲乾坤堡乾坤下二十里爲鐡龍堡堡有兩山對峙峭壁¶
萬&KR0775;二水㑹流&KR0055;不可測上爲鐡索橋索凡六條各長一十五丈引¶
于河之西岸繫以鐡柱中道板蕩行者戒心焉嘉靖間龍州宣撫薛¶
兆乾作亂斬鐡橋以拒官兵旬日松州米貴如金矣鐡龍下十五里¶
卽龍安府云　唐史太宗置松州都督府督覊縻二十五州爲踞州¶
貞觀元年置領縣二江源洛稽　懿州五年置西吉州八年改爲懿¶
州縣領二闊凉落呉　麟州五年置西麟州八年去西字領縣七硤¶
州和善斂具硤源王交利恭東陵　雅州五年置西雅州八年去西¶
字領縣三新城三泉石隴　藂州三年置領縣五都流寜遠臨泉臨¶
河其餘厥調凑殷匐器邇率鍾竝諸&KR0423;部落遙立之而已　可州四¶
<pb:KR2k0037_SBCK_029-12b>¶
年置西義州八年改爲可州里領縣三義誠清化靜方　遠州四年¶
置領縣二羅水小部川　奉州三年置西仁州八年改爲奉州領縣¶
三奉德思安永慈　巖州五年置西金州八年改爲巖州領縣三金¶
池甘松丹巖　諾州五年置領縣三諾川歸德籬渭　蛾州五年置¶
領縣二常乎郍川　彭州三年置洪州七年改爲彭州領縣四洪川¶
歸遠臨涬歸正　軌州都督府二年置領縣四通川王城金源俄徹¶
　盍州四年置西唐州八年改爲盍州領縣四湘水河唐曲嶺祐川¶
　直州五年置西集州八年改爲&KR0033;州領縣二集川新川　肆州五¶
年置領縣四歸唐芳藂鑒水磨山　位州四年置西鑒州八年改爲¶
位州領縣二位豐西使　玉州五年置領縣二玉山帶河　嶂州四¶
年置領縣四洛平顯川桂川顯平祐州四年置領縣二廓川歸定¶
<pb:KR2k0037_SBCK_029-13a>¶
臺州六年置西滄州八年改爲臺州橋州六年置序州十年置¶
嵯州闊州十年置右俱貞觀之時招慰党項&KR0423;者舊屬隴右道改&KR0032;¶
松州都督府永徽已後或叛或臣制置不一今竝廢省&KR0147;備古跡而¶
已　唐書吐谷渾西&KR0423;名正益州西北去青海二十五里古析支之¶
地漢西&KR0423;之别種也魏晉以降西&KR0423;㣲弱周滅宕昌鄧至之後党項¶
始强南雜舂桑迷桑等&KR0423;北連吐谷渾具種每姓别自爲部落一姓¶
之中復分爲一小部落大者萬餘其小者數千騎不相綂一有細封¶
氏費聽氏往利氏頗超氏野辭氏房當氏米禽氏拓拔氏最爲强族¶
貞觀五年詔遣使開其河曲地爲六十州内附者三十萬口有&KR0423;酋¶
拓拔赤詞者甚爲渾主伏允所䁥與之結婚屢抗官軍後與其從子¶
思頭竝率服與諸首領歸欵列其地爲懿嵯麟可等三十二州以松¶
<pb:KR2k0037_SBCK_029-13b>¶
州爲都督府覊縻存撫之拜赤詞爲西戎州都督賜姓李氏自是從¶
河首積石以來竝爲中國之境後吐蕃强盛拓拔氏漸爲所逼遂請¶
内徙聽移部落於慶州因置靜邊等州以處之故地陷於吐蕃不去¶
者爲其役吐蕃謂之弭藥又有黒党項在赤水之西李靖之擊吐谷¶
渾也渾主伏允奔于黒党頃居以空閑之地及吐谷渾舉國内屬其¶
黒党項首領號孰善王亦貢方物其雪山党項姓破丑氏居雪山之¶
下貞觀&KR0004;亦嘗朝貢又有白狗舂桑白蘭等諸&KR0423;君龍朔以後竝爲¶
吐蕃所破而服屬焉　有附國者在蜀郡西北二千餘里卽漢之西¶
南夷也嘉良夷卽其東部所居種姓自相率領不屬綂一隋大業五¶
年附國王遣其弟子宜林率嘉良夷等六十人朝貢嘉良有水闊六¶
七十丈附國水闊一百丈竝南流以皮爲船而濟南有薄緣夷風俗¶
<pb:KR2k0037_SBCK_029-14a>¶
亦同西有東女國東北連山綿亘數千里接党項及諸&KR0423;界其地南¶
北八里百東西千五百里無城栅近山谷傍山險俗好後&KR0311;故壘石¶
爲巢而居以避患其巢高至十餘丈下至五六丈每級以木隔之基¶
方三四歩&KR2108;上方二三歩狀似浮圗于下級開小門從内上通夜必¶
關閉有二萬餘家俗有重罪止于罰牛妻其羣母及嫂兒弟死父兄¶
亦納其妻好歌舞鼓簧吹笛死者無服制置尸于高牀上沐浴衣服¶
&KR0013;以牟甲覆以獸皮子孫不哭&KR0321;甲舞劔而呼云我父爲&KR0017;所取我¶
欲報&KR0072;殺&KR0017;　其人輕捷便擊劔漆皮爲牟甲爲&KR0211;長六尺以竹爲¶
弦以皮爲㡌形圎如鉢或戴&KR0456;䍦衣多毛毼全剝牛脚皮爲靴項繫¶
鐡錢手貫鐡釧王與酋帥金爲首飾胷前懸一金花徑三寸其土高¶
&KR0148;候凉多風少雨土宜小麥青樑山出金銀多白雉水有嘉魚長四¶
<pb:KR2k0037_SBCK_029-14b>¶
尺而鱗細　東女國者西&KR0423;之别種也以西海中復有女國故曰東¶
以别之俗以女爲王東與茂州党項接東南與雅州接界隔羅女蠻¶
及白狼夷有八十餘城王之所居名康延川中有弱水南流亦用牛¶
皮爲船以渡户四萬餘衆女王號爲賓就有女官曰高覇平議國事¶
在外官僚竝男夫爲之其王侍女數百人五日一聽政女王死國中¶
多斂金錢動至數萬更于王族求令女二人立之大者爲王次爲小¶
王若大王死則小王嗣立或姑死而婦&KR0071;竝無&KR0434;奪所居皆重起屋¶
王至九重國人至六重王服青色綾裙下領衫其䄂委地重婦人輕¶
丈夫文字同于天竺以十一月爲正每至正月令巫者賫酒殽詣山¶
中散糟麥于空大呪呼鳥俄時有鳥如鷄飛入巫者懷中因剖其腹¶
視之有一榖來歲必登&KR0002;有霜雪必多災異其俗因之名爲鳥卜隋¶
<pb:KR2k0037_SBCK_029-15a>¶
大業中蜀王秀遣使招之拒而不受唐武德中女王湯傍氏始遣使¶
貢方物自永徽七年至于天寳元載朝貢不絶其後復以男子爲玉¶
貞元九年其王湯立悉與哥隣國王董卧庭白狗國王羅陁忽逋祖¶
國王弟鄧吉知南水國王姪薛尚悉曩弱水國王董辟和悉董國王¶
湯悉贊清遠國王蘇唐磨咄覇國王董藐蓬各詣劔南西川乞内附¶
其哥隣等國皆散居西川弱水國卽唐&KR0004;女國之弱水部落其悉董¶
國在弱水西故亦謂之弱水西悉董王舊皆分&KR0032;邊郡祖父例授將¶
軍中&KR0048;果毅等官自中原多故皆爲吐蕃所役屬其部落大者不過¶
三二千户各置縣令十數人理之土有絲絮歲輸于吐蕃至是悉與¶
之同盟相率獻欵兼賫天寳中國家所賜官誥二十九道以進節度¶
使韋臯處其衆于維覇保等州給以糧種耕牛咸樂生業立悉等數¶
<pb:KR2k0037_SBCK_029-15b>¶
國王自來朝召見于麟德殿授立悉銀青光祿大夫歸化州刺史鄧¶
吉知試太府少鄉兼丹州長史薛尚悉&KR0494;試少府少監兼覇州長史¶
董卧庭行至綿州卒贈武德州刺史命其子利羅爲保寜都督府長¶
史襲歌隣王立悉妹乞悉漫頗有才智從其兄來朝封和義郡夫人¶
其大首領董卧卿等皆授以官俄又授國王兄湯厥銀青光祿大夫¶
試太府&KR0056;青遠王弟蘇歷顚銀青光祿大夫試衛尉&KR0056;南國王薛莫¶
庭及湯悉贊董藐蓬女國唱後使湯佛庭美王鉢南&KR0048;唐并授銀青¶
光祿大夫試大僕&KR0056;其時西山松州生&KR0423;等二萬餘口相&KR0071;内附其¶
黏信部落主夢葱龍諾部落主辟葱皆授試衛尉&KR0056;立悉等并赴明¶
年元㑹訖賜以金帛各遣還至八月召臯韋綂押羌蠻及西山八國¶
使其落部至今猶代襲刺史等官然亦濳通吐蕃故謂之兩&KR0405;羌也¶
<pb:KR2k0037_SBCK_029-16a>¶
　　威州保縣　茂州　疊溪　汶川　灌縣¶
威茂道開府茂州轄威保疊茂諸將領而叅將一員駐劄茂州遊擊¶
將軍一員駐劄疊溪寔左右之　威州通志曰禹貢西戎卽叙今松¶
茂威保以接于吐蕃是也亦謂之西畨先本羌屬凡百餘種散處河¶
湟江岷間其酋&KR0036;羌唐旄等居析支水西南凉秃髮利鹿&KR0012;之後也¶
利鹿&KR0012;有子曰樊尼&KR0004;利鹿&KR0012;卒時樊尼尚幼弟傉檀嗣位以樊尼¶
爲安西將軍後魏神瑞元年傉檀爲西秦乞佛熾盤所滅樊尼招集¶
餘衆投沮渠&KR0041;遜以爲臨松太守及&KR0170;遜滅樊尼乃率衆西奔濟黄¶
河逾積石居跂布川或邏婆川於羌中建國開地千里樊尼威惠夙¶
著爲羣羌所懐皆撫以恩信歸之如市遂改姓爲窣勃野以秃髮爲¶
國號語訛謂之吐蕃其國都城號爲邏些城隋開皇中有論贊索者¶
<pb:KR2k0037_SBCK_029-16b>¶
居牂河西唐貞觀中始通中國旣而滅吐谷渾盡有其地焉按吐谷¶
渾鮮卑種也沈約宋書曰譙縱亂蜀之歲鮮卑阿犲遣其從子西疆¶
攻吐谷渾敕來泥拓工至龍涸平康元嘉二十七年鮮卑慮索虜復¶
生遣使上表云若不自固者欲率部曲入龍涸越雋門并求牽車獻¶
烏九㡌女國金酒器胡王金釧等物太祖賜以牽車者也　唐&KR0004;貞¶
觀八年吐蕃弄贊奉表求婚不許乃進兵攻破党項及白蘭諸羌率¶
其衆二十餘萬頓松州西境遣使貢金帛云來迎公主又謂其屬曰¶
&KR0002;大國不嫁公主與我卽當入㓂遂進攻松州都督韓威輕騎覘賊¶
反爲所敗邊人大擾太宗遣吏部尚書侯君集牛進遠等率歩騎五¶
萬以擊之進逹先鋒自松州夜襲其營斬千餘級弄贊大懼引兵而¶
退遣使謝罪因復請婚太宗許之弄贊乃遣其禄相東贊致禮獻金¶
<pb:KR2k0037_SBCK_029-17a>¶
五千兩其餘寳玩數百事儀鳳三年令益州長史李孝逸嶲州都督¶
拓王奉等&KR0036;劔南山南兵幕以防禦之往劔南兵幕於茂州之西南¶
築安戎城以壓其境俄有生羌爲吐蕃郷尊攻陷其城遂引兵守之¶
時吐蕃盡&KR0053;羊同党項及諸&KR0423;之地東與凉松茂嶲等州相接南至¶
婆羅門西又攻陷&KR0027;兹踈勒四鎮北抵突厥地方萬餘里自漢魏以¶
來西戎之盛未之有也開元二十四年散騎常侍崔希逸爲河西節¶
度使於涼州鎮守時吐蕃與漢樹栅爲界置守捉使詔以岐州刺史¶
蕭昊爲户部侍&KR0048;判凉州事代希逸為河州節度使鄯州都督杜希¶
望爲隴右節度使太僕&KR0056;王昊爲益州長史劔南節度使分道經略¶
以討吐蕃仍令毁其分界之碑二十六年四月杜希望率衆攻吐蕃¶
新城拔之以其城爲威武軍&KR0036;兵一千以鎮之其年七月希望又從¶
<pb:KR2k0037_SBCK_029-17b>¶
鄯州&KR0036;兵奪吐蕃河橋於河左築鹽泉城吐蕃將兵三萬人以拒官¶
軍希望引衆擊破之因於鹽泉城置鎮西軍時王昊又率劒南兵攻¶
其安戎城先於安戎城右左築兩城以爲攻拒之所頓兵於蓬婆嶺¶
下運劒南道資糧以守之其年九月吐蕃悉鋭以救安戎城官軍大¶
敗兩城并爲賊所陷昊脱身走免將士以下數萬人及軍糧資仗等¶
並没于賊昊坐左遷括州刺史以華州刺史張宥爲益州張史劒南¶
防禦使主客員外郎章仇兼瓊爲益州司馬防禦副使宥旣文吏素¶
無攻戰之䇿兼瓊遂專其戎事俄而瓊人奏盛陳攻取安戎之　䇿¶
上甚悦徙宥爲光祿&KR0056;拔瓊知益州長史事代宥節度二十八年春¶
兼瓊密與安戎城中吐蕃翟都局及維州别駕董承宴等通謀都局¶
等遂翻城歸欵因引官軍入城盡殺吐蕃將士使監察御史許遠率¶
<pb:KR2k0037_SBCK_029-18a>¶
兵鎮守之上聞甚悦中書令李林甫等上表曰伏以吐蕃此城正當¶
衝要憑險自固恃以窺邊積年已來蟻聚爲患縱有百萬之衆難以¶
施功陛下親紆秘䇿不興師旅頃今中使李思敬曉喻羌族莫不懷¶
思翻然改圗自相謀陷神筭運于不測睿略通于未然累載逋誅一¶
朝蕩滅又臣等今日奏事陛下從容問臣等曰卿等但看四夷不乆¶
當漸摧喪德音&KR0138;降遽聞戎㨗則知聖與天合&KR0063;如響至前古以來¶
所未有也請宣示百僚編諸史䇿手制荅曰此城儀鳯年中羌引吐¶
蕃遂&KR0013;固守歲月旣乆攻伐亦多其地險阻非力所制朝廷羣議不¶
合取之朕以小畜無知事須處置授以奇計所以行之&KR0023;彼戎心歸¶
我城守有足爲慰也其年十月吐蕃又引衆㓂安戎城及維州章仇¶
兼瓊遣禆將率衆禦之仍&KR0036;關中彍騎以救援焉時屬凝寒賊乆之¶
<pb:KR2k0037_SBCK_029-18b>¶
自引退詔改安戎城爲平戎城大曆三年劒南西川亦破吐蕃萬餘¶
衆五年五月徙置安悉拓靜恭五州于山陵要害之地以備吐蕃大¶
曆十一年正月劒南節度使崔寜大破吐蕃故洪等四節度兼突厥¶
吐渾互變羌党項等二十餘萬衆斬首萬餘級生擒䗶城兵馬使一¶
千三百五十人獻于闕下牛羊及軍資器械不可勝紀十二年九月¶
入㓂坊州掠党項羊馬而去十月崔寜破吐蕃望漢城十四年八月¶
命太常少&KR0056;韋倫持節使吐蕃綂蕃俘五百人歸之十月吐蕃率南¶
蠻衆二十萬來㓂一入莽州過汶川及灌口一入扶文過方維白&KR0309;¶
一自黎雅過卭崍關連陷郡邑乃&KR0036;禁兵四千人及幽州兵五千人¶
同討大破之十二月崔寜復奏於西山破吐蕃十萬斬首八千生擒¶
九百人　德宗之世萬年韋臯爲西川節度使城龍溪築西山堡以¶
<pb:KR2k0037_SBCK_029-19a>¶
納降羌臯以雲南蠻衆數十萬與吐蕃和好蕃人入㓂必以爲前鋒¶
四年臯遣判官崔佐時入南詔蠻説令向化以離吐蕃之助佐時至¶
蠻國羊咀咩城其壬異牟㝷忻然接遇請絶吐蕃遣使朝貢其年遣¶
東蠻國王驃傍苴夢衝苴鳥等相率入朝南蠻自嶲州陷没臣屬吐¶
蕃絶朝貢者二十餘年至是復通五年臯遣大將王有道簡習精卒¶
以入蕃界與東蠻於故嶲州臺登北谷大破吐蕃青海臘城二節度¶
斬首二千級生擒籠十五人其投崖谷而死者不可計勝貞元八年¶
臯攻吐蕃于維州敗之&KR0023;其大將論贊&KR0044;獻于京師先是鹽州城爲¶
吐蕃所毁塞外無保障九年詔城鹽州䇿虜且來襲令臯出師牽圍¶
之臯命大將董勔張芬分兵出西山靈關破峩和城通鶴軍定廣城¶
踰滴博嶺遂圍維州搏拪鷄攻下羊溪等三城取劒山屯焚之南道¶
<pb:KR2k0037_SBCK_029-19b>¶
元帥論莽&KR0044;來與戰破其軍拔白崖焚定廉故城凡平栅堡五十餘¶
所斬首二千八百級乃城鹽州由是　山&KR0423;八國酋長皆請入朝十¶
年臯復敗吐蕃克峩和城獨維州不下十年臯累破吐蕃一萬餘衆¶
於黎州嶲州吐蕃遂大搜閱築壘造舟潛謀㓂邊臯悉挫之於是吐¶
蕃酋帥兼監臘城等九節度嬰籠官馬定德與具大將八十七人舉¶
部落來降定德有計略習知兵法及山川地形吐蕃每用兵定德常¶
乗驛計事蕃中諸將稟其成等至是自以扞邊失律懼得罪而歸心¶
焉十七年吐蕃昆明城管麽些蠻千餘户又降贊普以其衆外潰遂¶
北㓂靈朔陷麟州德宗遣使至成都府令臯出兵&KR0055;入西山以紆北¶
頋臯乃令鎮靜軍兵馬使陳洎等綂兵萬人出三奇路威戎軍使崔¶
堯臣兵千人出龍溪石門南路維保二州兵馬使仇冕保覇二州刺¶
<pb:KR2k0037_SBCK_029-20a>¶
史董振等兵二千趨吐蕃維州城中北路兵馬使邢玭等四千趨吐¶
蕃棲鷄老翁城都將高周王英俊兵二千趨故松州隴東路兵馬使¶
元&KR0574;等復分兵八千人出南道雅黎嶲路又令鎮南軍使御史大夫¶
韋良金兵一千三百續進雅州經略使路惟明等兵三千趨吐蕃通¶
租偏松等城&KR0058;州經略使王有道兵二千人過大渡河&KR0055;入吐蕃界¶
嶲州經略使陳孝陽兵馬使何大海韋義等及麽些蠻東蠻三部落¶
主苴那時等兵四千進攻昆明城諾濟城自八月出軍齊入至十月¶
破蕃兵十萬六拔城七軍鎮五户三千生擒六千斬首萬餘級遂進¶
攻維州救軍再至轉戰千里蕃軍連敗於是㓂靈朔之衆引而南下¶
贊普遣論莽&KR0044;以内大相兼東境五道節度兵馬都綂群物大使率¶
雜虜十萬來&KR0281;維州之圍蜀師萬人據險設伏以待之先出千人挑¶
<pb:KR2k0037_SBCK_029-20b>¶
戰莽&KR0044;見我師少悉衆來追&KR0036;伏掩擊鼓譟雷駭蕃兵自潰虜衆十¶
萬殱夷者半生擒論莽&KR0044;獻諸朝廷進臯檢校司馬中書令南康郡¶
王御製紀功碑褒賜之臯治蜀十三年凡破吐蕃四十八萬斬首五¶
萬餘　後自南詔入㓂敗元頴而郭釗代之病不能事事文宗太和¶
四年以李德&KR0073;検校兵部尚書成都尹劒南西川節度副太使知節¶
度事管内觀察處置西山八國雲南招撫等使德&KR0073;乃大葺關防繕¶
完兵守又遣人入南詔求其所俘工匠得僧道工巧四千餘人歸成¶
都扶殘奮懦皆有條次成都旣南失姚恊西亡松維由清溪下沬水¶
而左盡爲蠻有始韋臯招倈南詔復嶲州傾帑以結蠻好教之戰陣¶
文法&KR0073;以臯啓戎資盗養成癰疽苐未决耳至元頴時遇&KR0169;而&KR0036;故¶
長驅&KR0055;入跋剔千里蕩無孑遺今瘢痍尚新非痛矯革不能刷一方¶
<pb:KR2k0037_SBCK_029-21a>¶
恥乃創籌邊樓按南道山川險易與蠻相出入者圗之左與吐蕃密¶
邇者圗之右其部落衆寡饋餫遠近曲折咸具乃召習邊事者與之¶
指畫商訂凡虜之情僞盡知之又料擇伏瘴舊獠與州兵之任戰者¶
&KR0036;遣獰耄十三四士無敢怨又請甲人於安定弓人于河中弩人於¶
淛西由是蜀之器械皆犀鋭率户二百取一人使習戰勿貸事緩則¶
農急則戰謂之雄邊子弟其精兵曰南燕保義保意兩河慕義左右¶
連弩騎士曰飛星鷙擊奇鋒流電霆擊&KR0723;騎總一十軍築伏義城以¶
制大渡清溪關之阻作禦侮城以控榮經犄角之勢作柔遠城以扼¶
西山吐蕃復卭崍關徙嶲州治臺登以奪蠻險要簡去屬兵羸弱者¶
四千餘人復募少壯得千人募北兵得千五百人與土兵叅居轉習¶
相訓習日益精練&KR0004;蜀人多鬻女爲人妾德&KR0073;爲著科約凡十三而¶
<pb:KR2k0037_SBCK_029-21b>¶
上執三年勞下者五歲及期則歸之父母以繁生齒威惠大振太和¶
五年吐蕃維州將悉怛謀以城降維距成都四五百里因山爲固東¶
北由索叢嶺而上下三百里地無險走長川不三千里&KR0033;吐蕃之牙¶
異峕戍之地以制虜入者也其地南界江陽岷山連嶺而西不知其¶
極北望隴山積雪如玉東望成都若在井底一&KR0405;&KR0012;峯三&KR0405;臨江是¶
西蜀控吐蕃之要也至後德河隴陷蕃唯此州尚存吐蕃利其險要¶
將婦人嫁與此州閽者二十年後婦人生二子成長及蕃兵攻城二¶
子内&KR0063;其州遂陷吐蕃得之號曰無憂城貞元中韋臯鎮蜀經略西¶
山八國萬計取之不&KR0023;至是悉怛謀遣人送欵德&KR0073;疑其詐遣人送¶
錦&KR0129;金帯與之託云候取進止悉怛謀乃盡率郡人歸成都德&KR0073;乃¶
&KR0036;兵鎮守聞之于朝時牛僧孺沮議言吐蕃之境四&KR0405;各萬里失一¶
<pb:KR2k0037_SBCK_029-22a>¶
維州未能損其勢比來修好約能戍兵中國禦戎守信爲上彼&KR0002;來¶
責曰何事失信養馬蔚茹川上平涼坂萬騎綴囘中怒&KR0148;&KR0033;辭不三¶
日至咸陽橋此時西南數千里外得百維州何所用之徒棄誠信有¶
害無利此匹夫所不爲况天子乎上以爲然詔德&KR0073;以其城及悉怛¶
謀等悉歸之吐蕃僇之于境上極其&KR0228;酷德&KR0073;終身以爲恨㑹監軍¶
使王踐言人朝盛言悉怛謀死拒遠八向化意帝亦悔之武宗朝召¶
僧孺出爲淮南節度德&KR0073;&KR0405;奏曰臣在先朝出鎮西蜀其時吐蕃維¶
州首領悉怛謀雖是雜虜乆樂皇風將彼堅城降臣本道臣㝷差兵¶
馬入據其城飛章以聞先帝驚嘆其時與臣不足者望風嫉臣遽獻¶
疑言上㒺宸聽以爲與吐蕃盟約不可背之必恐將此爲辭侵犯郊¶
境詔臣還却此城兼執送悉怛謀等令彼自戮復降中使迫促送還¶
<pb:KR2k0037_SBCK_029-22b>¶
昔白起殺降終于杜郵致禍陳湯見徙是爲郅支報仇感歎前事愧¶
心終日今者幸逢英主忝備台司輙敢追論伏希省察且維州據高¶
山絕頂三&KR0405;臨江在戎虜平川之衝是漢地入兵之路&KR0004;河隴盡没¶
此州獨存吐蕃濳將婦人嫁與此州門子二十年後兩男子長成&KR0060;¶
開壘門引兵夜入因玆陷没號曰無憂因併力於西邊遂無虞於南¶
路慿陵近甸宵旰累朝貞元中韋臯欲經略河湟須以此城爲始盡¶
鋭萬旅急攻累年吐蕃愛惜既甚遂遣舅論莽&KR0044;來援雉堞高峻臨¶
衡難及於層霄烏逕屈盤猛士多糜於礧石莫展公輸之巧空擒彼¶
將而還及南蠻&KR0018;恩掃地驅刼臣&KR0004;到西蜀衆心未安外揚國威中¶
輯邊備其維州執臣信令乃送欵與臣臣告以須侯奏閫所兾&KR0677;其¶
情僞其悉怛謀㝷率一城之兵衆并州印甲仗塞途相&KR0071;空壁歸臣¶
<pb:KR2k0037_SBCK_029-23a>¶
臣卽大出牙兵受其降禮南蠻在列莫敢仰視况西山八國隔在此¶
州比帯使名都成虚語諸羌乆苦蕃中征役願作大國王人自維州¶
降後皆云但得臣信牒㡌子便相率内屬其蕃界合水棲鷄等城旣¶
失險阨自須抽歸可減八處鎭兵坐&KR0053;千里舊地臣見莫大之利乃¶
爲恢復之基&KR0071;具奏聞請以酬賞臣自與錦&KR0129;金帯顒俟詔書且吐¶
蕃維州未降已前一年猶圍魯州以此言之豈守盟約况臣未嘗用¶
兵攻取彼自感化來降又沮議之人不知事實犬戎遲鈍土曠人稀¶
每欲乗秋犯邊皆須數歲就食臣得維州踰月未有一使入疆自此¶
之後方應破膽豈有慮其後怨鼓此游詞臣受降之時指天爲誓寧¶
忍將三百餘人性命棄信偷安累表上陳乞垂矜赦荅詔嚴切竟令¶
執還加以體被桎梏舁於竹畚及將就路&KR0072;呌呼天將吏對臣無不¶
<pb:KR2k0037_SBCK_029-23b>¶
流涕其部送者便遭蕃帥譏誚曰旣以彼降何須送來乃却將此降¶
人戮於漢界之上恣行殘害用固擕離乃至擲其嬰孩承以槍槊臣¶
聞楚靈誘殺蠻子春秋明譏周文外送鄧叔簡冊&KR0055;鄙况乎大國&KR0018;¶
此異&KR0011;絶忠欵之路快&KR0495;虐之情從古以來未有此事臣實痛悉怛¶
謀舉城受酷由臣陷此無&KR0499;乞慰忠魂特加褒贈帝意傷之㝷詔贈¶
悉怛謀右衛將軍　&KR0004;贊皇作西南備邊錄其序略云吐蕃開釁河¶
隴失險締從南詔協以謀我井絡坤維我圉孔&KR0068;守臣韋臯鑿清溪¶
道要結蠻好犄鹿效順乃纂集事狀爲卷十七質幣結轍闔户誨盗¶
爰命德&KR0073;改紀其政乃建籌邊樓立雄邊子弟作仗義禦侮柔逺三¶
城以扼虜衝猶慮敵去而備弛也凡兵將糧械之數城鎮種落之名¶
歲計經用之目講求利病輯爲一書諸郡虚實外夷情狀條分縷析¶
<pb:KR2k0037_SBCK_029-24a>¶
燦如指掌剏立陴壘咸以朱書圗之仍總繪小圗標之首卷焉按備¶
邊錄第四卷叙維州本未尤詳唐未吐蕃衰弱種&KR0011;分散入内屬者¶
謂之熟尸餘謂之生户薄示覊縻而已宋時朝貢不絶其首領唃厮¶
羅始居鄯州後徙青塘卽青塘嶺也青羌所居矣宋史吐蕃青羌首¶
領奴兒結等爲邊害十餘年制置使留正以計禽殺之盡殱其黨趙¶
汝愚代爲制置使奴兒結弟三開復叛汝愚縣重賞以間群蠻三開¶
不能&KR0012;立憂死汝愚以定青羌功加秩卽此種元憲宗始於河　州¶
置吐蕃宣慰司都元帥府云　保縣志云出縣循南岸行一日又北¶
渡大江至雜谷安撫司可八十里又十里爲無憂城故址尚存按雜¶
谷卽古維州唐太和中陷於吐蕃其酋卽悉怛謀種矣　國&KR0004;有阿¶
漂者以捍虜功授勑印爲雜谷安撫同知歲輸薄糧于維州畨倉三¶
<pb:KR2k0037_SBCK_029-24b>¶
年一貢其地有上碉下碉去無憂城百里去縣倍之前臨沱水後倚¶
高山南接三姐西接孟董南抵逹思北抵東布又東至八稜碉與韃¶
虜密邇歲終&KR0036;畨兵萬餘備糧械入碉防守至次年除夕更班保邊¶
敉寜以雜谷爲之障保也逹思蠻長官金川禪師及打喇兒草坡六¶
寺龍山以西諸寨皆&KR0032;焉　逹思蠻長官司在雜谷西五十里其先¶
嚴泰與漂同功給印信授爲長官　寰宇記云隋開皇六年以石門¶
鎮近白狗羌故于金川鎮置金川縣唐武德七年以屬維州貞觀&KR0004;¶
廢三年復置按今金川寺其故處也寺僧巴槖監藏及莽葛刺以有¶
戒行得稱蕃都綱永樂&KR0004;黄毛韃犯界金川僧招麻喇防禦有功事¶
聞賜號演化禪師及勅命銀印俾其徒世守焉地居&KR0462;谷安撫之東¶
管十五寨東北至八稜碉西至保縣南至棱城百五十里後漸衰弱¶
<pb:KR2k0037_SBCK_029-25a>¶
見駈於&KR0462;谷遷其族于董卜界上志云教塲是金川寺地未詳　打¶
喇兒寨土舎居威南路在文鎮河西先曽紏黒虎夷爲邊害正德間¶
歸順奏准納貢頒賜勅書冠帶無印信遇貢赴雜谷起文又有只臺¶
寨蕃保志云西北生畨有孟董十八寨三國孟&KR0023;董卜之裔也謂¶
之孟董蕃亦名董卜韓胡唐時哥隣君等董卧庭等求内附處其衆¶
于維&KR0309;等州居小鐵圍山去縣可七八日程東抵雜谷八稜碉模坡¶
河在東如卜河在北卽古之孫水也南流雅州以牛皮爲船旣渡則¶
曝皮于岸上候乾復用焉永樂八年歸附進貢授宣慰使司都指揮¶
同知貢道有三一由雜谷八稜碉出保縣一由清溪口出崇慶州一¶
由靈關出雅州近與雜谷不睦故&KR0033;由雅安　又曰松茂威疊大勢¶
如一身然松潘首也疊溪項與喉也茂州腹也東之土門西之威與¶
<pb:KR2k0037_SBCK_029-25b>¶
汶保其手足也然餘皆在江内惟保獨居江外縣以東爲舊畨即箭¶
上里之編户叛去者地土相連樵采共路懷異志而漏華情莫此若¶
矣又云縣北熟畨二股一路爲水田星上龍山等寨向背不常一路¶
爲近縣玉山十二寨稍稍易馴正北野畨有梁荒梭城五十餘寨直¶
連松州黒水號爲野菅國&KR0004;御史大夫丁玉用色銀鑄錠以誘之卽¶
此夷也　維州志曰白狗嶺與大雪山連後有白狗羌居之寰宇記¶
曰白狗國者西羌之别名與㑹州連接勝兵一千武德六年有使朝¶
貢開元二十九年十月白狗國四品籠官蘇唐封及狗冉川五品籠¶
官薩阿封等至京各賜金紫玉帛以遣之貞元九年七月其王陁羅¶
忽與女國等詣劎南西川節度使韋臯内附詔授試太常卿兼保州¶
司馬至今子孫承襲其爵云按白狗國女國俱在西山八國之歎韋¶
<pb:KR2k0037_SBCK_029-26a>¶
臯使衘兼節制西山八國卽此也　四夷考田維州路生蕃最多有¶
名色可攷者曰孟董梁黃梭城月上星上龍山龍溪大寺小寺等寨¶
設一關六堡以戍之關曰鎮夷堡曰保縣曰新安曰乾溪曰西平曰¶
&KR0309;州曰坡底而坡底附近龍山竹大寺小寺蒲穵太子憤等寨而龍¶
山最强舊有龍山戍有城唐書廣德元年吐蕃陷維州籠山城是也¶
　&KR0309;州堡附近龍溪卜南木上諸寨與北路黒苦三姐生畨相通每¶
歲耕穫旣有蓋藏輙以礪兵刼奪爲事按卽保覇蠻也方輿云威州¶
保覇蠻者唐保覇二州天寳中所置後陷没酋董氏世有其地與威¶
州相錯因覊縻焉嘉祐熈寜中常請朝命政和&KR0004;知都成龎恭孫建¶
言開拓置官吏廼以保州地爲祺州覇州地爲亨州授其酋刺史團¶
練使　按宋史董氏世知保州太平興國六年保州刺史董奇死以¶
<pb:KR2k0037_SBCK_029-26b>¶
其子詔重&KR0071;之又云董仲元者襲職二十餘年安静無事嘉祐中益¶
州鈐轄司表其善撫蠻夷乃真命爲刺史其時有鶼州亦遣人貢馬¶
鶼州未詳疑卽古定廉縣今之金川寺故史謂西南邊地有鶼州保¶
州矣四夷風俗記曰維州諸畨日務射獵夜宿碉房炙羊膀以卜¶
吉凶分善惡以爲黒白以戰死爲善終以相殺爲厮打父子兄弟大¶
則讐殺轉眼相背不知骨&KR0079;有大小姓猶言大小族也董卜金川俱¶
屬小族雜谷逹思俱屬大族志云其生一産&KR0031;子乳右者爲小又云¶
射旄牛者爲大射綿羊者爲小二姓相間而居丁大夫玉克復其地¶
始分之蓋使犬牙相制云耳　歲時不用官曆知歲時者爲端公如¶
辰年則畫十二龍或卧或行因形而推之他像亦然畨僧衣佛經推¶
筭日月蝕及甲子建除毫釐不差大率以十月爲一歲　嫁娶富者¶
<pb:KR2k0037_SBCK_029-27a>¶
以猪羊毛氊布疋粟麥爲禮其賠裝資必須生子之日數人俟於路¶
口其女濳出要至其家方焚香&KR0535;年牛㑹親　人死則坐尸于水架¶
上置之倉舎衣㡌&KR0211;矢俱如生佩服端公呪經獻以猪羊用火燒之¶
　男子剪髮止留其頂髮下垂服用作力麻不穿褲不洗&KR0405;婦人俱¶
編髮如縷飾以海巴硨磲　茂州華陽國志冉駹國漢時莋以東北¶
君長十數冉駹最大武帝元鼎六年所開以爲汶山郡至宣帝地節¶
三年夷人以立郡賦重帝乃省并蜀郡爲北部都尉其山有六夷七羌¶
九氐各有部落其王侯頗知文書後漢靈時復分蜀郡北部爲汶山¶
郡蜀建興十年汶山平康夷反姜維討之始服寰宇記云石室冉駹¶
夷人所造者十餘丈山巖之間往往有之　宋史茂州羌蠻地方數¶
千里舊領覊九州皆蠻族蠻自推一人爲州將常右茂州受處分舊¶
<pb:KR2k0037_SBCK_029-27b>¶
州無城惟植鹿角蠻以昏夜入州掠人畜貨賣遣州將往贖之習以¶
爲常宋神宗熈寜八年范百常知茂州民請築城旣而蠻酋訴稱城¶
侵其地乞罷築百常不許九年三月始興工靜蠻數百奄至百常率¶
州兵擊斬數人蠻乃退百常遷民入牙城明日蠻數千人四&KR0405;焚鹿¶
角及廬舎引梯衝攻牙城矢石雨下百常悉衆乗城拒守二酋長爲¶
木儡所殺蠻兵乃却茂州南有鷄宗關通永康軍北有隴東道通綿¶
州皆爲蠻所據百常募人間道詣成都又書木牌數百投江中告急¶
蜀綿兵救之蠻始&KR0281;圍誓和自是蠻人稍定百常亦以築城生患坐¶
奪一官旣而生羌合群蠻復至相距七十日詔遣内押班王中正將¶
陜西兵來援入恭州岩州誅殺頗衆蠻遂降政和五年有&KR0033;州將郅¶
永壽陽延俊董承有等各以地内屬詔以永壽地建壽寜軍延俊承¶
<pb:KR2k0037_SBCK_029-28a>¶
有地置延寜軍然與亨棋二州皆非扼控之所未幾皆廢一綂志¶
云國朝設茂州以綂羌民設茂州衛以綂軍伍軍居城内民居城外¶
羌凡和誓輸牛羊&KR0068;耒耜各一乃縳劒門於誓塲酋豪皆集引於劒¶
門下過刺牛羊豕血歃飲之掘地爲坎縳羌婢坎中加耒耜及刺於¶
上投石擊婢以土埋之巫師咀云有違誓當如此婢　土夷考云茂¶
州東路生畨白草最强大而白草又與松潘黄毛韃虜相通桃紅青¶
片板舎次之白苦水磨岐山又次之有把守官轄桃坪神溪夾山等¶
凡七關堡　桃坪者去白草青片諸畨不四五十里志謂古桃關也¶
見水&KR0052;註關通西城之路北當風穴一二里間畫夜沙石飛揚不息¶
寰宇記云故桃關在汶南八蠻界公私之路俱從於此有繩橋渡江¶
認守桃坪者爲隴木司　隴木頭長官司茂之隴木里也國&KR0004;以酋¶
<pb:KR2k0037_SBCK_029-28b>¶
長歸附授承&KR0033;&KR0048;世襲長官歲常貢馬二疋所屬&KR0095;亭神溪十二寨¶
俱爲編氓有保長綂之　又有静州長官司茂之靜州里也襲官貢¶
馬與隴木同正德間與岳希蓬節孝爲亂攻茂城㫁木道七日節貴¶
弟車勺濳引水以活我軍事平使車平襲職管法虎核桃溝八寨編¶
户爲氓有保長綂之認守北定門至關子堡按靜州卽唐之悉唐縣¶
矣宋史曰塗靜當真時飛宕恭等九州蠻皆覊縻州也環茂州而居¶
州不過數十里而已按唐茂州都督府覊縻州九静州其一已見前¶
矣維翼二州後進爲正州卽今疊溪所也苐其名與宋史不同附載¶
之以俟攷焉　塗州唐武德元年臨塗羌歸附置領臨塗端源婆覽¶
三縣貞觀元年州縣俱省三年又分茂州之端源戍置塗州縣有端¶
源臨塗悉隣三縣與州同置　炎州貞觀五年生羌歸附置西封州¶
<pb:KR2k0037_SBCK_029-29a>¶
八年改爲炎州縣有大封慕仙義川　徹州唐貞觀五年西羌首領¶
董州貞歸化置縣有文徹俄耳文進　向州唐貞觀五年生羌歸化¶
置縣有俱左向二　冉州本徼外歛才羌地貞觀六年置西冉州九¶
年去西字縣有冉山磨山玉溪金水　穹州貞觀五年生羌歸附置¶
西博州八年改爲穹州縣有小川徹當壁川當博㳟耳　筰州貞觀¶
七年白狗羌降附置西恭州八年改爲筰州縣有遂都亭勸北思¶
恭州開元二十四年分静州廣平縣置恭州仍置博㳟烈山二縣天¶
寶元年改爲恭化郡乾元元年復爲恭州本屬隴右道後割屬劒南¶
道其屬縣有和集博恭烈山　土夷考曰茂州南路生畨惟曲山三¶
寨界在西南兩路之間稱强　悪餘皆熟畨有把守官轄鴈門文鎮¶
七星宗渠四關堡河以外則屬岳希蓬也　岳希蓬長官司國&KR0004;歸¶
<pb:KR2k0037_SBCK_029-29b>¶
附賜襲長官三年貢馬二匹正德間長官坤卜作亂伏誅使其弟坤¶
元襲職管波西水西渴渴勒都等七寨&KR0032;茂州衛當差編户於州水¶
西里有保長綂之認守勒都龍嘴等地方　土夷考曰茂州北路有¶
長寜安撫司其先曆　寨首也國&KR0004;歸附屢有從征功賜勅印世爲¶
安撫司月俸四石三年一貢乆未襲官使王舎䕶印而已姓蘇氏管¶
鑿溪章貢等六寨有把守官轄長寜實大韓胡椒園松溪等八關堡¶
　長寜堡實大關附近巴豬五族及大小曆日稱最强悍　韓胡堡¶
附近恰列寺韓胡碉水磨溝等寨而恰列寺皆番僧也原給有勅書¶
三年一貢　椒園堡附近後溝烏都及河東之法虎挿共六寨俱靜¶
州屬羌也往來茂地貿易與居民伍　松溪堡附近黒苦七族畨衆¶
二千有奇嘉靖間攻圍堡城絶我餉道要我重賂乃解至今尚歳費¶
<pb:KR2k0037_SBCK_029-30a>¶
撫賞四百金有奇　經略志云正德十三年廵撫都御史宋滄克平¶
&KR0309;底白草諸寨諸夷獻侵地二千餘頃又克平茂州鷄公寨十五年¶
長寜等處&KR0055;淺諸寨畨蠻聲言復讐求索賞需兵備副使朱紈督同¶
叅將遊擊將軍提兵搗巢擒其首惡餘黨俱以次降年例賞需盡行¶
裁革至今西陲妥靖諸蠻不復弄兵開邊&KR0169;矣　予分守川西詢諸¶
有司議戍軍曰夫戍軍之設蓋謂邊地空虚人烟稀少故令漢彭&KR0031;¶
温等處抽丁充戍其法誠爲至善然歲乆月易其中有當調停者何¶
也戍軍每年九月撥&KR0036;十月到邊往往非死則病非病則逃毫無實¶
用試言其故蓋漢彭等處風&KR0148;温和卽冬無霜雪而&KR0188;菜俱備茂疊¶
塞垣風沙&KR0228;烈雖夏不消氷而百物不産以故戍軍到邊寒煖不合¶
飲食不調多生疾病當有司促迫上道&KR0152;别父兄妻子&KR0002;永訣者至¶
<pb:KR2k0037_SBCK_029-30b>¶
殷實之户强壮之丁多有展轉規避惟無告窮民不&KR0023;已就列或又¶
闔户共僱一乞丐無頼之徒以&KR0182;數比及到邊身無完衣腹無飽食¶
囊無半粒手無寸鐡奄奄扶杖而行致使畨夷倚山而笑曰戍軍來¶
也病者病死者死逃者逃邊隘曽不得借其一臂之力嗟嗟似此景¶
象在安常處順猥云有餉有兵倘一旦羌夷&KR0060;逞而欲其斬將搴旗¶
撻伐用張得乎是至苦者莫如戍軍至無用者亦莫如戍軍也然則¶
奚術而可亦惟是裁省抽&KR0036;召募土著乃爲常勝之兵焉何也茂疊¶
不産五榖不養&KR0094;桑人所爲命者惟恃軍餉耳且如五口之家須應¶
軍二名方得温飽不然而應軍一名且見菜色如無軍可應則無生¶
可度動見逃竄如今之灌郫廣漢往往有茂疊逃民蓋以此也倘以¶
職言爲不謬將戍軍之糧召募土著之民人人有糧人人可兵不出¶
<pb:KR2k0037_SBCK_029-31a>¶
三年逃避者必囘故里地方之集聚日益衆邊塞之軍兵日益精在¶
平常無事足以壮國威苟一旦臨戎則人自爲家家自爲守可必其¶
用命在内地無戍軍之苦在邊庭有敢勇之卒&KR0060;意羌番雖狡亦無¶
所用其謀矣職書生也不敢言知兵但此明白易見㫁㫁乎其可行¶
者通變宜民是在今日耳隨經移㑹該道轉行都成府茂汶保灌等¶
州縣囘覆間適予署司篆看得戍軍之議或因或革非止一次每盈¶
庭不决者蓋由行月二糧全改半改未得其肯綮故也何則者月糧¶
者祖軍之額不可移動者也行糧專爲更番戍守設耳若免其戍邊¶
而不動其月糧則人皆樂從矣且衛所得&KR0073;差操之役軍户永免津¶
貼之累而所利更廣矣查威茂一帶班軍以三十六七等年計之各¶
該一千二百餘名折支司府民屯實米并布花銀共五千五百二十¶
<pb:KR2k0037_SBCK_029-31b>¶
餘兩此其大較也合無比松邊例裁去班軍前項銀兩支&KR0036;該邊自¶
行召募每名工食每日給銀二分共募兵七百七十名與主軍分認¶
地方差使不得紊亂仍附官兵㑹計之後請&KR0036;不得别立名色増&KR0024;¶
是尺籍雖稍&KR0220;而邊方得實用也時如議行之　疊溪古氐羌地漢¶
爲&KR0094;陵縣屬蜀郡&KR0051;屬汶山郡後周置翼斜郡隋&KR0004;廢郡以縣屬㑹¶
川大業&KR0004;屬汶山郡　寰宇記唐元武德元年復改汶山郡爲㑹川¶
領翼斜翼水左封凡三縣其年卽以三縣置翼州五代至宋元皆爲¶
羌人所據不置州縣本朝洪武十一年平羌始置疊溪右千户所&KR0032;¶
茂州衛二十五年改守禦軍民千户所　其地東西廣六十五里南¶
北袤九十五里東至&KR0522;牛山五里西至黑水生番六十里南至茂州¶
界三十里北至松潘界六十五里　圗經性獷勇悍不習詩書近漸¶
<pb:KR2k0037_SBCK_029-32a>¶
染聲教習尚衣冠遠者不通漢語衣皮&KR0260;喪不棺而火化耐饑寒疊¶
石爲&KR2108;以居所名本此其土産&KR0522;牛毛毯酥油射香香豬白蜜犏牛¶
馬雞　其山北有&KR0094;陵東有&KR0986;牛南有排栅北有雲峰各去所城五¶
六里城　三里卽渂江也源出松州與黒水合流入茂州城南有玉¶
津泉甃以銕瓦接引至城下居人汲之不竭有古積雨臺今爲觀在¶
治南有石輪寺沿崖皆佛相志云唐貞觀中李將軍所鑴也在治北¶
四里　廢翼州城在治南寰宇記云唐武德元年置取郡南翼水爲¶
名六年自左封移州治於翼斜咸亨三年置都督府移就悉州城内¶
上元二年罷都督移還舊治天寳元年改爲臨翼郡乾元元年復爲¶
翼州　廢&KR0094;陵縣在治北漢治&KR0094;陵縣屬蜀郡莽改爲歩昌也寰宇¶
記衛山縣本漢&KR0094;陵縣地註漢書&KR0094;陵故城在翼州翼水縣西有&KR0094;¶
<pb:KR2k0037_SBCK_029-32b>¶
陵山隋改爲斜翼縣治七頃城唐貞觀十七年移理於七里溪二十¶
三年以英國公李世勣爲疊州都督天寳元年改爲衛山縣又曰翼¶
水縣亦&KR0094;陵縣地隋&KR0004;置取縣西南翼河爲名按後周之龍水縣隋¶
改翼水水在所治南五十里一出松潘一出黑水翼如也卽汶江矣¶
　廢悉州城在治東南四十里唐顯慶三年割左封縣界内悉唐川¶
因立爲悉州領悉唐左封識臼三縣以覊縻羌人其首領有董係北¶
射任刺史自後射卒以左封縣令董俱悉凍任刺史兼勅以父死子¶
&KR0071;咸亨元年移治左封載&KR0004;元年移治匪平川　廢左封縣址同悉¶
州寰宇記云左封縣本屬翼州在當州東南四十里唐顯慶元年乃¶
於縣治悉州焉　廢歸城縣唐垂拱二年置廢眞州唐天寳五載分¶
臨翼郡之昭德鷄川兩縣置昭德郡乾元元年改爲眞州取眞符縣¶
<pb:KR2k0037_SBCK_029-33a>¶
爲名其一曰眞符縣唐天寳五年分鷄川昭德二縣置眞符縣州所¶
治也其二曰鷄川縣唐先天二年割翼州翼水縣置天寳五載改屬¶
眞州其三曰昭德縣舊識臼縣屬悉州天寳元年改屬翼州仍改名¶
昭德縣五載改屬真州按通典有鷄川昭德二縣唐書云開生獠新¶
置卽不&KR0274;年月今茂州鷄宗關名本此地亦相近　四夷考白疊路¶
生番最惡而五巴豬爲尤甚牛尾麻搭楊柳麥兒次之凡四十八寨¶
其地南連黒苦西通黑水北接松潘頻年虜去漢人多賣入黒水加¶
兵征之卽逃入黑水黑水蓋廣饒之地遠近莫知所紀極也　志云¶
疊溪千户所領長官司二曰疊溪司在治北一里曰鬱卽在治西十¶
五里疊溪郁氏洪武十年以土酋歸附世其官永樂中頒給印信除¶
流官吏目一員凡三年貢馬四匹今長官郁孟賢轄河東熟番八寨¶
<pb:KR2k0037_SBCK_029-33b>¶
皆大姓及馬路小關七族土舎郁從智轄河西小姓六寨此六寨素¶
䲷&KR0219;地土廣逺牛羊稞麥露積名雖熟畨與生番等耳　鬱即長官¶
噉保萬曆十八年與黒水松坪攻我新橋明年伏誅先是漢關墩附¶
近勒骨諸小姓屬於鬱卽至是改屬郁氏　新堡附近爲巴豬大寨¶
衆逾千數其人形如魍魎性喜&KR0219;盗雖受歲賞月糧縻耗而已自嘉¶
靖二十三年以來屢經渡河䖍劉我官軍攻掠我城堡稔惡不悛數¶
將貫盈議者欲於舊關腦搭橋進兵及馬路堡後長寧沙&KR0309;濳師遶¶
其後上下夾攻可大創也　永鎮堡附近爲牛尾寨萬曆八年十二¶
年與麻搭濟惡頗肆殺掠十四年征之逃入黑水獻出番牌投降埋¶
奴爲誓乃免　太平堡附近爲楊柳溝河西强種也與松潘之大小¶
耳别同枝向稱猾梗萬曆十四年征之不&KR0023;後四年乃紏松坪白泥¶
<pb:KR2k0037_SBCK_029-34a>¶
黒水三千餘畨同陷新橋十九年復大征亦埋奴求免　灌縣　汶¶
川　西邊志云灌縣獠澤關景㤗七年立去董卜韓胡可千里番民¶
至關市易唯大黄茶藥而已去關七十里爲惹龍關加渴瓦之地也¶
　加渴瓦寺亦董卜韓胡支派正綂中調征草坡宣慰司遣僧鎻南¶
列思巴來赴賜號崇教翊善國師給勅印使分管摩多集塔藏裏舊¶
寺等十三寨都綱麻喇者成化間孟董梁黃之亂調&KR0036;恊征遂就汶¶
川&KR0151;裏山巔居焉國師乆未承襲以土舎䕶印而已獠澤等關是其¶
認守　汶路生番惟草坡鷔&KR0219;有三寨在河西山外一徑通董卜宣¶
慰一徑通孟董梁黄向以假道騷動十八年征之始震讋輸蕎荍於¶
汶川聽約束於寒水矣　寒水土廵検司高氐其先曰銀兒直&KR0032;霸¶
州人洪武七年授職防守河西住蘇村寨三年貢馬二疋正綂七年¶
<pb:KR2k0037_SBCK_029-34b>¶
草坡攻汶川司印爲所刼景㤗間重頒授之調征龍溪卜南諸寨屢¶
立戰功&KR0173;慶間草坡復攻破蘇村寨遂移住河東¶
　龍安府　青川　石泉　安縣¶
安綿道開府綿州轄龍安青川石泉綿州諸將領守備指揮一人比¶
都指揮體駐石泉而龍安叅將同城以居　龍州古氐羌地漢曰陰¶
平道註云有夷之地曰道如剛氐道甸氐通之&KR0011;是也北部都尉治¶
此永平後始稱郡自後或稱江油或稱平武或曰龍州或曰龍門或¶
改靈應郡或改鄭政州時代不同因革亦異宋景定間臨卭人薛嚴¶
以進士來守是州捍衛有功得世襲焉家譜爲戰國薛居州之後也¶
國&KR0004;其裔薛文勝歸附乃授知州時千夫長隴西李仁廣提領官高¶
郵王祥給我餉饋蜀平賜李州同知王州判官宣德中以征松潘功¶
<pb:KR2k0037_SBCK_029-35a>¶
陞州爲宣撫薛氏世宣撫使李爲副使王爲僉事各綂土兵五百分¶
守白馬白草木&KR0050;三畨嘉靖未年薛兆乾謀逆伏誅遂改宣撫司爲¶
龍安府割成都之石泉保寜之江油及青川千户所&KR0032;焉降兆乾庶¶
弟襲土知事王氏李氏俱襲土通判列銜本府分守如前仍移小河¶
叅將於府城彈壓之附郭平武縣萬曆十九年始設也江油地雖腹¶
裏然寔運糧之咽喉矣　益州記曰江水自白馬嶺&KR0326;行二千餘里¶
至龍涸又八十里至西陵縣又百二十里而至北部北部卽龍州也¶
白馬嶺卽白馬畨地&KR0032;王通判在府正北三百里北通階文西抵漳¶
臘其生畨號黑人延袤數百里碉房不計有名色可舉者凡十八寨¶
寨多不過四五百人少可百人而已設有散牌總牌等名目以約束¶
之畨僧畨舎諸號以誘化之法甚密　也嘉靖元年白馬跳梁用兵¶
<pb:KR2k0037_SBCK_029-35b>¶
五千分五路而進一由鐡龍堡一由黄羊關一田三舎堡一由北雄¶
關一㑹兵陜西由階文入大創之而喘息聽命矣　白草畨&KR0032;李通¶
判在府西南四百里東抵石泉約七十里西抵南路生畨南抵茂州¶
畨北抵平武縣境蓋唐吐蕃贊普遺種也上下白草凡十八寨部曲¶
素强恃其險阻往往剽奪爲患嘉靖二十五年大征用兵三萬七千¶
一由龍州一由石泉一由覇底所斬&KR0023;甚多事平増&KR0031;溪大魚永平¶
奠邊諸堡革撫賞㫁鹽茶予以白旗永塞入龍之路於是覇底河西¶
風村等十一寨永平河東北草等十七寨週數百里男女四千餘人¶
相率來降許其畜髮頂巾送子讀書習學華語歲輸糧䗶爲氓編走¶
馬嶺一帶爲十村由平一村以至平十村也射溪溝一帶爲八村自¶
一化以至八化村也村立一長長卽舊畨牌之號又有風村嶺等二¶
<pb:KR2k0037_SBCK_029-36a>¶
十寨尚仍舊名亦同時歸順者事在萬曆十七年　木&KR0050;畨&KR0032;薛知¶
事在府上游近小河千户所境土迫促種&KR0011;不蕃雖有五寨約男女¶
不二三百人先是綂於薛氏受其歲賞嘉靖二十三年勾引白草畨¶
反爲之鄉導事平止許歲至小河嶺賞不得度大魚關　青川千户¶
所白馬畨之後路東抵白水陽平關陜西寧羌州界西通白焉路轉¶
古城驛而抵龍安南至椒園堡叢林密箐多盗賊北通青塘嶺直逹¶
階文寰宇記云後魏之馬盤縣也有馬盤山高三千三百丈其形似¶
馬盤旋而上隋改馬盤爲青川縣圗經云清水出啼胡山闊五丈東¶
流入利州界其水清美亦云啼胡水矣志作醍醐蓋美之圗經曰青¶
川東三百四十里爲白水江鄧艾伐蜀嘗作浮橋於此按華陽國志¶
平武縣有關尉自景谷有歩道徑江油在擔出涪鄧艾伐道也　志¶
<pb:KR2k0037_SBCK_029-36b>¶
云所　十里有大雄山峻極出于雲表卽北雄關也近又設　關¶
墻垣營壘完固堪守稍前爲瓦舎&KR0309;乃熟畨保保住種地其衆怯弱¶
易馴按廣輿考有思曩安撫司設於此矣　石泉北隣土永平西連¶
青岡&KR0309;底諸畨最稱强悍&KR0309;底守備駐劄縣城　復土堡在縣西北¶
稍南爲青岡各相去十里許介二堡間有青泗口路通&KR0309;底河東河¶
西白草青片諸生熟夷&KR0032;石泉守備提調　東二十里爲永乎堡設¶
在山崖形勢斗峻控制白草諸畨隘口永平西三里爲奠邊關關南¶
里許爲大草坪火草北十五里爲萬安東二十里爲喜定俱永平把¶
守指揮提調　北四十里爲&KR0309;底其地東抵通寜西連白草南距石¶
泉北通青片堡其南十五里爲石板關東十五里爲石泉堡又五里¶
爲白印墩&KR0309;底把守指提調　大印堡設于山阜巍無天險亦白草¶
<pb:KR2k0037_SBCK_029-37a>¶
畨岀没之要路也堡西二十里爲茆堆又五里爲山茅山茅東一舎¶
爲徐塘徐塘北一舎爲伏羌伏羌北兩舎爲大方關關與大印相首¶
尾矣故屬大印把守指揮提調　安縣東至涪城西極綿竹南通羅¶
江北逹石泉境内雖無夷族然而迫隣睢水曲山疊溪諸闗堡則天¶
池大&KR0309;白草青片等寨亦其接壤也曲山關介在當縣石泉平武三¶
路睢水關爲當縣綿州適中之地&KR0405;山&KR0018;水平衍沃饒關西一舎名¶
綿堰堡綿水&KR0036;源于此關東一舎名疊溪堡乃白草畨後路形勢&KR0012;¶
懸安綿倚爲保障設有官軍鄉勇屬睢水關把守提調¶
　上川南道¶
建昌道開府建昌衛轄行都司三員一署篆一操練一屯局近改屯¶
局爲遊擊將軍守備二員一駐鎮西所一駐雅州所近又増設㑹鹽¶
<pb:KR2k0037_SBCK_029-37b>¶
守備一員領衛六曰建昌曰建昌前衛同一治曰㑹川曰鹽井曰越¶
嶲曰寜畨自爲治　建昌衛本漢卭都國地漢武元封六年以廣漢¶
之西部蜀郡之南部爲嶲越郡卽此水經注曰嶲山有嶲水言越此¶
水以章休盛也王莽改爲集嶲矣嶲水卽繩&KR0002;水似隨水地而更名¶
焉郡領卭都蘇示闡臺登㑹無大笮定笮三綘卑水安上馬湖十一¶
縣或治卭都或治㑹無遷徙不常十道志云魏晉以還蠻獠恃强險¶
鈔&KR0060;乍服乍叛至齊復來納欵因爲嶲越獠郡以綂之按總志作㺐¶
郡卽獠也是蜀音之訛㺐種每三年一櫛髮具日宰牛羊以祭天及¶
祖父始加梳世俗㺐頭之説本此　寰宇記後周武帝征越嶲開地¶
立嚴州取其嚴敬爲稱隋開皇四年改爲西寜州又改嶲州唐武德¶
&KR0004;嶲州領越嶲卭部可天蘇祁臺登五縣二年又置昆明縣三年置¶
<pb:KR2k0037_SBCK_029-38a>¶
總管府貞觀二年割雅州陽山漢源二縣來屬八年又置和集縣天¶
寳元年改越嶲郡依舊都督府乾元元年復爲嶲州至德後没入畨¶
貞元十二年復太和中徙治臺登縣按漢臺登在今治北百里外隋¶
臺登在大渡河北未詳孰是總志唐懿宗時郡爲䝉詔所據改曰建¶
昌府以烏白二蠻實之元至元間置建昌路又立羅羅斯宣慰司以¶
綂之國&KR0004;洪武間克元將月魯帖不兒賈哈刺因罷宣慰司置建昌¶
衛改建昌路爲府旋廢改衛爲軍民指揮使司編户通計六十七里¶
　其形勝金沙江畫前大渡河界後牛欄江鎮左打冲河禦右其幅¶
員東西廣五百五十里南北袤九百二十里東至烏&KR0041;府界五百里¶
西至常&KR0048;堡生吐蕃界五十里南至雲南武定府界七百八十里北¶
至寜畨衛百九十里至越嶲衛二百八十里至鹽衛三百里至㑹川¶
<pb:KR2k0037_SBCK_029-38b>¶
衞五百里至省城千四百八十里　九州要記云嶲之西有文夷人¶
身青而有文如龍鱗於臂脛之間將婚㑹於路歌淫相感合以爲夫¶
婦焉又有穿鼻儋耳種瘴&KR0148;有聲着人人死着木木折號曰&KR0017;巢也¶
有濮夷在郡界千里常居木上作屋有尾長二寸&KR0002;損尾立死&KR0002;欲¶
地上居則預穿六以安尾亦名尾濮有木耳夷死積薪燒之煙正則¶
大殺牛羊相賀以作樂若遇風煙旁散乃大悲&KR0152;　本志云東門十¶
部蠻群居竹籬板舎不事修飾刻木爲信裙不過脛或時乗馬則併¶
生横足酋長死無子則妻女&KR0071;之俗尚火葬而樂送以鼓吹爲送終¶
有疾者不用醫藥召女巫以鷄骨卜事無巨細皆决之巫善製堅盾¶
利刀又能作弩置毒其末沾血則立斃矣　上南志云建昌城外二¶
河曰懷遠曰寜遠俱流入瀘水以合金沙江瀘水在治南十里外有¶
<pb:KR2k0037_SBCK_029-39a>¶
光福寺舊瀘山寺也元史云其水&KR0055;廣而多瘴鮮有人行春夏常&KR0044;¶
可燖鷄豚然諸葛武侯渡處尚在下流與㑹川衛相近志云海子在¶
城東十五里人多游汎其中又東南十五里曰螺髻山以形似名東¶
百三十里曰凉山群峰競爽四時皆寒近松坪膩乃之界　按漢置¶
越嶲郡所領縣十一曰卭都曰闡今越嶲及卭部長官司是曰定笮¶
今之鹽井曰㑹無今之㑹川曰蘇示今之禮州曰大笮今之黎州曰¶
馬湖府曰臺登解已見前曰三綘今屬雲南惟安上縣有水路諸葛¶
武侯由之入越嶲者别將高定元自卑水多爲壘守焉孟康註卑水¶
曰班水華陽國志以爲或去郡三百里或去郡八里百俱&KR0051;時省有¶
名而已是在道將已失攷矣志又云治南一百八十歩有德昌舊府¶
三十里有武侯故城東一里有永定舊州二里有孟&KR0023;城東三百里¶
<pb:KR2k0037_SBCK_029-39b>¶
有元時北社縣國&KR0004;改爲碧社東四百里有元時中縣其先曰中州¶
也　土夷考云元至正間置建昌路以具地爲建安州&KR0032;雲南行中¶
書省洪武四年鎮國上將軍羅羅斯宣慰使安普卜之孫配率衆歸¶
附遂命以招安旁夷有功授昭勇將軍子孫世襲㝷改授土指揮使¶
帯䘖建昌衛不給符印置院於城東郭外里許使居之所屬有四十¶
八馬站火頭吐蕃僰人子伯夷摩些狢&KR2225;猓玀韃靼囘紇諸夷種散¶
居山谷間北至大渡南及金沙東抵烏䝉西訖鹽井延袤殆千餘里¶
昌普濟威龍三州長官司&KR0032;之有把事四人世轄其衆皆節制於閫¶
衛諸帥西夷大酋此殆爲稱首云配六世孫安忠無後妻鳯氏管事¶
鳳氏死族人安登&KR0071;襲復無子妻瞿氏管事以族人世&KR0173;嗣世&KR0173;復¶
無子&KR0071;妻祿氏管事近日祿氏死以族姪安崇業嗣所轄有四驛曰¶
<pb:KR2k0037_SBCK_029-40a>¶
祿馬阿用白水瀘沽各以百里爲差併凉山拖&KR0048;桐槽&KR0044;水等夷亦¶
皆以弱强爲向背矣　按祿氏與崇業不相能者十數載又飬那故¶
爲假子其惡奴祿祈從&KR0119;之甚力歲相讐殺無寜宇予以庚戌署司¶
事移㑹該道悉心調停稍就約束因看得夫亡妻&KR0071;固諸夷家風也¶
然亦有説焉藉令祿氏者黨逆奴養假子而謀絶安嗣禍之不悔日¶
相尋于干戈其誰能許之今那故殺矣祿祈逐矣安崇業嗣定矣是¶
于復仇之義得而姑姪子母之分明也如此卽順夷猓之情奉鈐束¶
之誡其于理法亦未嘗廢也崇業父子承宗祧以他日修職業于玆¶
時如山之固豈俟河之清乎時崇業管土操捕聽&KR0071;不乆卽眞長官¶
司矣　禮州千户所二曰後曰中在衛北六十里漢之蘇示縣也顔¶
師古曰示讀如柢後漢書永平中越嶲太守巴郡張翕政化清平得¶
<pb:KR2k0037_SBCK_029-40b>¶
夷人和在郡十七年卒夷人愛慕如喪父母蘇祈叟二百餘人齎牛¶
羊送喪至翕本縣安漢起墳&KR0021;祀卽此夷也華陽國志漢未蘇示縣¶
夷王及弟隗渠數背叛安南將軍馬忠誘殺之周地圗經云武帝天¶
和三年開越嶲立蘇祁縣於縣置亮善郡志謂隋名蘇祗唐名蘇祈¶
皆一義也唐未吐蕃烏白蠻迭據其地號麽龍城元置禮州今爲二¶
所因其名　應邵注漢書云蘇示縣西北有尼池按今曲池是也師¶
古曰夷池尼古夷字寰宇記云尼池名本出山海經未詳　打冲河¶
千户所在衛西北百四十里唐之沙野城元瀘州之地本名黑㑹江¶
又名納夷江源吐蕃流合金沙江　德昌千户所在衛南百四十里¶
元置定昌路㝷改德昌本朝于此置所因具名　昌州長官司在衛¶
南二百里宋之阿屈部也至元中置昌州於此德昌路總管府居其¶
<pb:KR2k0037_SBCK_029-41a>¶
中洪武元年盧尼姑歸附貢馬使世襲昌州知州二十七年平月魯¶
帖木兒之亂改長官司遇朝覲之歲具所管夷民木册附進　普濟¶
州長官司在衛西南二百四十里本圩甸夷也後属屈部獹魯世居¶
之元置普濟州于此國朝洪武十八年土官吉撤加歸附賜給印勅¶
授普濟州知州後改爲長官司　威龍州長官司衛東南四百一十¶
里夷名巴率有三部至元中併三部置威龍州属龍德昌路洪武&KR0004;¶
土官白氏來貢給授印勅世襲與昌州普濟同惟所認糧差多逋&KR0018;¶
不及二司如約耳上南志云大渡河入雲南之驛途夷名巴翠部又¶
名沙媧部其酋獹荒種也九種志云狢&KR2225;之人身體矮小居山野草¶
房男女俱用白布纒頭身穿短衣常帶&KR0211;弩捕䑕開種雜糧爲生病¶
以牛羊猪胎爲藥婚姻酒食&KR0011;西畨喪葬&KR0011;猓玀獨於燒骸處拔一¶
<pb:KR2k0037_SBCK_029-41b>¶
草根頓小藍内囘家以祖宗云¶
　㑹川衛¶
上南志云㑹川在漢風琶之蠻臺登之墅而越嶲郡之㑹無縣也寰¶
宇記云㑹川縣本漢卭都縣地唐上元二年移卭都縣於㑹川鎮城¶
内安置以川原並㑹故名南詔得之置㑹川都督府號清寜郡宋時¶
属大理爲㑹川府元置㑹川路治武安州&KR0032;羅羅所宣慰司國&KR0004;復¶
立㑹川府領武安永昌麻龍等州㝷改爲㑹川衛軍民指揮使司領¶
迷易千户所城週千二百五丈有奇編户十八里　志云安武舊州¶
在衛南十里永昌舊州在衛西五里卽㑹同府也麻龍舊州在衛東¶
五十里地名棹羅能元時屬閟畔部東南百里外又有舊通安州舊¶
姜州舊隆州俱元時置華陽國志㑹無縣山色青碧故其東南葛¶
<pb:KR2k0037_SBCK_029-42a>¶
砧蜜勒諸山或産石碌有三色或産石青有四色或産鑛銀志云治¶
内寳藏寺落成未牓而密勒山銀塲始岀因以寳藏爲名又有勝功¶
寺金碧交輝邊隅之望刹也　寰宇記㑹川縣南有大冢諸葛武侯¶
駐師此地士卒多癘疫死設此葬之㑹無川傍川上有&KR0055;巖巖中多¶
仙人葬莫測其來遠望如牕牗具棺内多碧骨如珠華陽國志㑹無¶
縣路通寜州渡瀘得住狼縣故濮人邑也今有濮八冡冡不閉户具¶
六多有碧珠人不可取取之不祥本志云衛城東有&KR0007;泉色近黒民¶
頼以灌田常以仲春月祀之　十道記云瀘水出蕃中入黔府歷郡¶
界出拓州至此有瀘津關關上有石岸高三千丈四時多瘴&KR0148;四五¶
月間&KR0036;人衝之死故武侯以夏渡爲艱水浚急而多巉石土人以牛¶
皮爲船方渉津涘水經註云瀘峯最爲高秀&KR0012;高二千餘丈是山於¶
<pb:KR2k0037_SBCK_029-42b>¶
&KR0051;大康中崩震動郡邑水之左右馬歩之徑裁通而特有瘴&KR0148;又云¶
晉明帝太寜二年李驤等侵越嶲攻臺登縣寜州刺史王遜遣将軍¶
姚岳擊之戰于堂琅驤軍大敗岳追之至瀘水越水死者千餘人遜¶
以岳等不窮追怒甚髮上衝冠帢裂而卒矣　志云㑹川南八十里¶
瀘沽河源出少相公嶺入金沙江又云西南二百五十里金沙江源¶
出吐蕃東流合瀘水至黎溪接馬湖江有嵐瘴隆冬人過雖&KR0221;裼皆¶
流汗惟雨中及夜渡無害夾岸皆石江中沙土色黄故曰金一在武¶
定之南一在桃安之左容齋隨筆云淳化間嘉州士人辛怡顯使南¶
詔至姚州其節度使趙公美以書來迎云當境有瀘水昔諸葛武侯¶
戒曰非貢獻征伐不得渡此水&KR0002;必欲過須致祭然後登舟今遣本¶
部軍將賞金龍二條金錢三十文並設酒酺請先祭享而後渡焉¶
<pb:KR2k0037_SBCK_029-43a>¶
華陽國志三縫縣一名小㑹無音三播通道寜州渡瀘得蜻蛉縣有¶
長谷古時坪中有石豬子母數千頭長老傳言夷昔牧豬於此一朝¶
猪化爲石迄今夷人不敢牧於此一水經注曰蜻蛉水又東注于繩¶
水繩水又逕三縫縣西又逕姑復縣北對三縫縣淹水注之三縫小¶
㑹無也故經曰淹至㑹無注&KR0002;水水逕㑹無縣縣有駿馬河水岀縣¶
東高山山有天馬徑厥跡存焉民家馬牧之山下或産駿駒言是天¶
馬子河中有貝子胎銅以羊祠之則可取也按後漢書安帝紀曰永¶
&KR0004;六年詔越嶲郡置長利高望始昌三苑皆馬苑矣又令益州郡置¶
萬歲苑犍爲郡置漢平苑云　迷易千户所在衛西北八十里元置¶
國&KR0004;爲㑹川千户所洪武十五年改今名　衛志云南六十里有迷¶
&KR0048;關卽寰宇記之迷水鎮也有滇池方三百里源&KR0055;闊下流淺狹有¶
<pb:KR2k0037_SBCK_029-43b>¶
似倒流故名滇池矣土夷考曰迷易土官賢姓也&KR0004;雲南景東府¶
&KR0526;夷頭目阿駭徙其屬來住種洪武十六年歸附以隨征東川芒部¶
二府効勞授世襲副千户該所印信以武弁推選今土官賢氏居城¶
外專理廵捕管束八百户僰夷而已　土夷考云㑹川衛東南十里¶
爲石㜑堡又四十里爲虎街堡四十里爲姜州堡㑹鹽守備司駐劄¶
其中衛西南三十里爲箐山口又八十里爲火燒腰驛去驛五里爲¶
五里坡又十五里爲&KR0097;卽關路通紅卜苴夷寨五十里爲七墩堡路¶
通黎溪夷寨按志黎溪舊州在衛南百五十里唐時南詔閣羅鳳徙¶
白蠻戍此卽白夷也城後爲羅羅蠻所據宋属大理元始置州九種¶
志云白夷人頭褁黒帕戴笋籜尖㡌以傭田爲生婦女養&KR0094;&KR0053;絲織¶
作亦巧謂之白夷錦無論貴賤人有數妻妻妾奉夫甚嚴婦女不妬¶
<pb:KR2k0037_SBCK_029-44a>¶
忌夫宿妻房妻事之如婢飲食凡草木無毒者六畜外䑕蛇蛙蠅及¶
飛生蟲皆㵸食之諺云青青白夷菜動動白夷肉婚姻男家先用碗¶
水澆女足謂之水授婦戰陣所&KR0023;謂之王旗婦&KR0004;生小兒卽抱於河¶
中洗之男女日日浴於河中居多近水束装日如遠行故遷徙無定¶
焉死有棺槨葬埋名墳曰罷休又有一種撲厮夜變爲&KR0017;盗人財物¶
及掘新墳尸呪使變魚形市之志云黎溪驛北有荷花池盛夏香來¶
可以辟瘴爲夷方勝處驛去七墩十五里又八十里爲塔甲渡廵檢¶
司又四十里爲松坪關關近滇境上金沙江去松坪關可三十里云¶
　鹽井衛¶
治在建昌西三百里城週六百五十丈編户二十六古定筰縣也華¶
陽國志云筰笮夷也南中曰昆明越嶲曰笮皆一種也縣在越嶲郡¶
<pb:KR2k0037_SBCK_029-44b>¶
西渡瀘水賓剛徼曰麽沙夷志謂麽㱔人病則刺&KR0079;取血有誓則擊¶
石或撻狗者也　寰宇記云昆明縣本漢定筰縣也唐武德二年於¶
此置昆明縣蓋以南接昆明夷爲名天寳中又置昆明軍以鎮撫之¶
通志云唐未南詔得嶲以昆明縣爲香城郡宋時爲賀頭甸部屬大¶
理國元至元中於黑白鹽井置閏鹽縣又於此置　栢興府&KR0032;羅羅¶
斯宣慰司國&KR0004;改栢興千户所旋改今衛又于二井置鹽課司司在¶
治東　華陽&KR0038;志定筰有鹽池積薪以齊水灌而後焚之成鹽漢未¶
夷皆錮之張嶷爲太守往爭夷帥岑槃木明不肯服嶷擒撻殺之後¶
賞賜餘&KR0011;皆安官迄有之寰宇記云定笮民取开水先積薪以燒火¶
過以水澆&KR0069;卽成黒鹽煉之縣又有鐡石山山有砮石火燒之成鐡¶
爲劒㦸極剛利此在衛西北七十里矣志云衛南十里栢林山山多¶
<pb:KR2k0037_SBCK_029-45a>¶
柗柏其綠叅天栢興府之名取此西三十里有斛僰和山産金爲利¶
竇揭勒蠻所居隋唐之世于此置金州焉呈夷考云鹽井之沙坪驛¶
在㿖河西去建昌僅四十里又十五里爲&KR0083;房堡十里爲瀘州堡元¶
瀘州治所也河東之南高山堡路通馬者馬羅諸夷去高山二十里¶
爲沙坪堡通麻科七村牙礦諸夷又十里爲德力堡通祿馬祿曹諸¶
夷又十里爲河口驛卽打冲河也去驛三里河東爲中前所河西爲¶
中左所上南志曰衛東北百八十里打冲河索橋兩山壁立水勢¶
汹湧狼牙相拒舟楫不通橋兩崖用大石堆砌&KR0035;洞門二座每洞樹¶
將軍柱一百八根洞門外立井口大柱四根上穿篾纜十八條繫於¶
將軍柱上纜上鋪板三十六逗兩旁用小纜掛繫如槽横四十二丈¶
邊陲之天險也莊安世渡瀘&KR0004;畧曰鹽井城池頽壞已乆軍民逃散¶
<pb:KR2k0037_SBCK_029-45b>¶
日甚一日今高山箐口之&KR0469;人跡跫然衙驛倉庫鞠爲荒草推原其¶
故蓋由索橋之險難通糧運不及是以皆轉徙而之河西矣迄今聚¶
爲室家享成世業計屯曰千二百一十八分有奇而附城之屯所出¶
不過荳麥而已瀘州一帶駝運入鹽井必經索橋約路二百八十餘¶
里又夷人阿遮與切兒卜搆禍以來仇殺無虚日不爲淵毆魚&KR0088;¶
土夷考云去打冲河二十里爲梅子堡通祿馬祿曹諸寨又十里爲¶
祿馬堡十里爲紹興堡又五里爲平川驛五里爲杭州堡又十里爲¶
&KR0031;橋堡十里爲土功堡又十里爲馬蝗堡十里爲新添堡又十里爲¶
鴛鴦堡十里爲凉山堡又十里爲高山堡十里爲箐口堡又十里則¶
衛治也内有鹽井驛自衛至雲南永寜府界七百八十里麗江府界¶
五百里　馬刺長官司在衛南三百里元之落蘭部也其村落多白¶
<pb:KR2k0037_SBCK_029-46a>¶
夷居之鹽井志云白夷之近漢者能知天變遇日月食少長男女爭¶
擊箕杆盆勺成聲仰天拜慰婚姻潑水爲媒証産子三日則浴之河¶
死用塊葬名罷休老人婦人穿無摺桶裙謂脂粉爲&KR0281;老又能種綿¶
養&KR0094;以織染爲五色絲絨提機作花每叚寛尸餘長二丈一尺粗者¶
爲錦細者爲　土夷考曰馬刺又名瓦刺土官姓阿氏國&KR0004;歸附¶
授職世官舊部仍俾綂管賦本衛秋糧百二十石具地接壤雲北勝¶
州稱饒庶富人亦優馴　打冲河守禦千户所國&KR0004;立中左一所今¶
分爲五在衛北百六十里唐爲沙野城今沙平逓運所具舊址也元¶
爲建昌府瀘州之地　左所土千户所姓利洪武二十五年征月魯¶
帖木兒賈哈刺土人刺他効順來歸其子刺馬非復貢馬赴京授本¶
所副千户永樂十一年陞正以别于四所地與丽江永寧二府爲隣¶
<pb:KR2k0037_SBCK_029-46b>¶
丽江上官木氏每來侵之土地夷民失其半　右所土千所姓八先¶
年與各所同進馬後議畱馬協濟驛逓免貢中所土千户姓刺前所¶
土千户姓阿後所土千户姓卜已上五所俱土著人以國&KR0004;歸附授¶
官貢馬事例皆同但與麗江接壤爲所&KR0094;食不克自振惟日事强免¶
害而已¶
　越嶲衛卭都長官司附¶
志云漢卭都及闡二縣地也卭都卽當衛治闡縣卽卭部長官治在¶
建昌北二百八十里石城週二百九十丈不及四里治北半舎外有¶
舊城寰宇記所謂奴諾城諸葛武侯征蠻所築憇軍之所以奴諾川¶
爲名矣　其界東至馬湖沐川司南至寜畨小相公嶺西至喇八關¶
外北至大渡河南岸高山峻嶺居十之九地土&KR0484;薄不産五榖惟畜¶
<pb:KR2k0037_SBCK_029-47a>¶
養牛馬射獵以供饔飱唐書云卭部於諸蠻中最驕悍狡譎招集畨¶
漢亡命侵攘他種閉其道以專利曰大雲南蠻曰小雲南蠻續博物¶
志云蜀蠻卭部川都王&KR0041;備死&KR0148;未絶其妻子以錦數疋相續繫死¶
者曵之于地置十數里外高山上令&KR0148;絶乃復以錦&KR0013;褁而埋之㑹¶
其族&KR0152;焉名作&KR0017;親守近州蠻人説其事　後漢書西南夷傳自滇¶
以北君長十數卭都最大武帝&KR0004;置卭都縣無幾而地陷爲汙澤因¶
名爲卭池南人以爲卭河註云卭池在越嶲縣東南寰宇記云隋開¶
皇六年置越嶲縣于此屬西寜州後改屬嶲州　李膺益州記云卭¶
都縣下有一老姥家貧&KR0012;獨每食輙有戴角小蛇在牀間姥憐而飴¶
之後稍長至丈餘令有駿馬爲蛇吸殺因責姥出蛇姥云南在牀下¶
令卽掘地&KR0055;無所見益&KR0118;怒殺姥蛇乃感人以靈言令何殺我母當¶
<pb:KR2k0037_SBCK_029-47b>¶
爲報讐此後每夜輙聞雷風四十許日百姓相見驚感語汝頭那忽¶
戴魚是夜方四十里與城一時俱陷爲湖土人謂之爲陷河惟姥宅¶
無恙迄今猶存漁人採捕必依止宿每有風浪輙居宅側恬静無佗¶
風静水清猶見城郭樓櫓宛然按國朝嘉靖十五年二月二十八日¶
丑時建昌寜畨二衛震地如雷吼者數陣司及二衛公署内外民居¶
城垣一時皆塌壓死都指揮一人指揮二人千天長四人百夫長一¶
人所鎮撫一人吏三人士夫一人大學生一人土官土婦各一人軍¶
民夷獠不計水湧地裂陷下三四尺衛城内外若浮塊而已震至次¶
日&KR0004;六猶不休陷河之説殆是實然　衛南有羅羅河東流與大渡¶
河合衛北魚洞河源出吐蕃又流與羅羅河合按南中八部志卭都¶
縣東南數里有河縱廣二百里&KR0055;百餘丈河中長魚一二丈頭特大¶
<pb:KR2k0037_SBCK_029-48a>¶
遙視之如戴鐡釡卽魚洞河也或云卽是陷河　志又云南十五里¶
金馬山文昌帝君降生地有祠焉卽化書所稱誕于越嶲之間矣南¶
四十里小相公嶺石磴崎嶇自麓至頂十五里武侯所開也志又云¶
西五十餘里大雪山四時積雪與小相公嶺接夷名阿露山北三十¶
里石嵓洞中可容十餘人南北厓傍有石版扣之有聲鏗然謂之瓊¶
鐘　寰宇記云卭部縣本漢闡縣漢書闡作闌師古註音蘭周武帝¶
天和三年置卭部郡于此隋開皇三年罷郡改爲縣仍帯卭部鎮¶
唐書至德&KR0004;南詔陷嶲州勿鄧兩林蠻遂覇屬吐蕃貞元中復納欵¶
以勿鄧&KR0017;主苴嵩兼卭部團練使封長川郡公而兩林都大&KR0017;主苴¶
那時遺韋臯書乞兵攻吐蕃臯遣將劉朝彩等持兵應之大破吐蕃¶
于北谷詔封苴那時爲順政郡王苴夢衝爲懷化郡王已而夢衝復¶
<pb:KR2k0037_SBCK_029-48b>¶
附吐蕃臯召至琵琶川斬之至宋開寳&KR0004;卭部都&KR0017;王阿伏常遣子¶
入貢通志云元&KR0004;置卭部安撫招討司已改卭部州國&KR0004;嶺眞伯歸¶
附尚稱招討使於是以爲卭部軍民州永樂中改長官司使嶺氏世¶
守之属越嶲衛　土夷考云萬曆&KR0004;年土官嶺栢死孽子應昇&KR0018;印¶
去柏庶沙氏爭之不得逆酋阿堆等擁沙氏焚利濟站廬舎擁兵臨¶
城總戎劉顯詣彼勘處沙氏悔禍殺阿堆等自贖顯遂以印歸之後¶
沙氏淫於族人阿祭&KR0018;印去祭死其子嶺鳳起嗾他畨刺殺應昇當¶
事者因平蠻之師誘鳯起縶之&KR0053;其印而誅行刺者百餘人印無所¶
歸緘而置之庫中所部夷無綂肆行爲盗乙酉丙戍間黒骨夷阿&KR0211;¶
等手刃送哨官於小相公嶺刳其腸而普雄酋姑咱等乗勢蜂起郵¶
傳告絶遠近震恐歲丁亥動大兵斬馘千數道路始通鳳起旋亦病¶
<pb:KR2k0037_SBCK_029-49a>¶
<pb:KR2k0037_SBCK_029-50a>¶
至矖經關志云關在越嶲衛東三百里高嶺山關傍廣石卽三藏法¶
師晒經處未詳又十里至白馬堡爲　玀鐡口諸畨市易處十里至¶
河南驛八里至八里堡路通草八拍橋普馬等寨又十里卽平夷堡¶
也在高山峽内路通笋坑紅水黒麻等寨十二里至古隘堡路通那¶
歷姑馬洗乃易集户水八拍等寨其南隘廣不盈丈兩岸壁立千仞¶
峽内水淙淙奔流卽韋臯所置清溪關也詳見黎州唐琉璃仗義二¶
城俱在其處二十里至平&KR0309;堡輶軒于此設食焉有古隘口路通泥¶
水二十户等寨與煖歹諸夷相隣又十里至鎮遠堡東連煖歹椒園¶
燕子窩諸夷西通洗馬姑赤利草必落等寨又十里爲鎮夷堡在高¶
山稍平坦處又十五里卽鎮西千户所　鎮西所寜越守備駐此城¶
城&KR0018;南高阜南臨&KR0055;坎西通竹麻哨阿迷羅等寨東通煖歹&KR0050;羅米¶
<pb:KR2k0037_SBCK_029-50b>¶
頗柯羅囘諸夷屹然一要害去所五里爲海棠關又十里爲鎮西驛¶
又十五里爲清水堡東通戴羅白石乾溝西抵竹麻洗馬姑等番有¶
兵戍之又二十里爲簝葉堡在峽内平地亦于此飭厨傳焉又十五¶
里爲梅子堡路通蠟梅得那&KR0024;蝦蟆窩等夷焚刼無虚日二十里爲¶
利濟驛十五里爲青岡關關北通　兒姑青岡南通廣洪魚洞諸寨¶
越嶲之門户也魚洞者水入魚洞河矣又十五里通濟堡在嶲水西¶
岸十里爲越嶲衛衛在嶲水西廣平之地群山環遶西通羊圈托鳥¶
雪山東通普雄大小赤口馬湖諸夷卭部長官司舊設治東屬其提¶
調去衛十五里有龍泉山寰宇記云要衝城下有龍泉水出龍泉山¶
也下爲龍泉驛又十五里爲炒米關在高山峡内關卽韋臯所築要¶
衝城矣有鎮雄堡者去道五里而近路通普雄兩河口等處十里爲¶
<pb:KR2k0037_SBCK_029-51a>¶
<pb:KR2k0037_SBCK_029-52a>¶
禮男女俱無棺槨富家以綿叚纒之故謂之㺐郡又謂之羅羅也過¶
關五里爲灣村又八里爲廵哨堡地稍寛平又十里則寜畨衛之冕¶
山關矣¶
　寜畨衛¶
元時於卭都之野立府名曰蘇州借蘇示之義以名之也國&KR0004;工官¶
怕兀它從月魯帖木兒爲亂于是廢爲衛降官爲指揮環而居者皆¶
西畨種故曰寧畨城週凡二千丈在建昌北百九十里東連越嶲界¶
北至西天烏思藏西鄰三渡月落口編户僅四里有冕山鎮西禮州¶
管等四千户所相鈐束焉渡瀘&KR0004;畧曰舊額寜畨一衛爲屯者凡九¶
十有二今無一人存矣行數十里鷄犬無聲八煙絶跡間有一二存¶
者亦刀鋸之孑遺耳結草爲衣虺羸一骨此其狀何可令人見者¶
<pb:KR2k0037_SBCK_029-52b>¶
上南志曰衛南五里曰南門山山勢屹然子午針也産白銅華陽國¶
志卭都南山出銅卽此志又曰衛南三十里西山下響石長七尸闊¶
三尺八寸厚三尺擊之聲如雲板志又云東百二十里有温泉四時¶
皆煖可以療疾華陽國志卭都縣有温泉六下流可治疾病餘多惡¶
水水神䕶之不可汚穢及沈亂髮照&KR0405;則使人&KR0013;惡疾水經註云昔¶
李驤敗李流於温水是也　土夷攷云寜畨蠻兇獷强悍刀耕火種¶
遷徙無常不以積藏爲事上南志云西畨人身長大勇猛占住山頭¶
性甚惡男子髮結成條&KR0405;多垢積身帯兇器板惡不常婦女髮亦結¶
編懸帯&KR0226;瑚翠石爲飾身着短衣蓋以羊皮食以青稞磨麵作餅酥¶
油煎茶爲飯風俗女在父家爲非無禁嫁後有犯夫永逐之所生男¶
女亦棄去酒席泡咂酒殺午羊肉食之病不服藥請番僧誦經殺牛¶
<pb:KR2k0037_SBCK_029-53a>¶
祈禳及死將生前所偏氊喜鵲窠㡌&KR0211;刀裝斂盛以木桶於山嶺蓋¶
一小房停放封閉永不復觀　土夷攷曰夷之錯居衛東南東北者¶
頗馴擾惟西去月落三渡水妙竹等一十九寨恃其險阻常引水外¶
生番不時入㓂自萬曆丁亥建立定番堡募兵戍之稍斂跡不敢出¶
&KR0255;九盤白石瀘沽峽老君關等舊稱險絕一夫荷鍤千騎辟易其間¶
銅槽鐡厰諸夷尤肆其蜂蠆行者股栗焉　冕山橋設千户所一冕¶
山者山形如冕方山也在所西三里所去衛又百里元蘇州地我朝¶
正綂七年置以屬寜畨者　土夷考云冕山橋去冕山關五里在孫¶
水之滸橋因漢址而冠以今名焉按史記司馬相如定西南夷橋孫¶
水顔師古曰于孫水上作橋也孫水源出于臺登俗長謂之長河志¶
云衛治東有長河南流㑹瀘水過建昌衛而入金沙江卽孫水也¶
<pb:KR2k0037_SBCK_029-53b>¶
冕山關堡與建昌犬牙相錯建昌之瀘沽驛去冕山所六里與桐槽¶
站同處驛屬建昌而供張騎乗則寜畨土官職也去相槽八里爲太¶
平關關在孫水上有渡軍守之十里爲鹽井哨路通東山鐡厰軍民¶
雜聚冶鑄之所又去建昌之瀘沽關卽瀘沽峽兩山壁立峽&KR0055;百餘¶
丈闊不盈㝷孫水流其中淙淙有聲人行東山嶺上俯視魂揺南北¶
長五里中有觀音巖老君關棧道危峻設瀘沽廵検司於瀘河東去¶
廵司五里爲鎮夷堡過此歷五十里爲平蠻松林&KR0055;溝龍溪平哨之¶
名又十里則建昌衛之禮州城矣城在瀘河東自禮州行四十里歷¶
安寧北哨青山理經四堡又十里至建昌衛衛在山麓瀘川驛在城¶
西磘山堡在城南十里瀘水之上祿馬驛在瀘水北去建昌城兩舎¶
自祿馬行南行歷巴西鹿角凹腦者黄泥什結諸舖至阿用驛凡一¶
<pb:KR2k0037_SBCK_029-54a>¶
百二十里自阿用至白水站八十里中隔半站營金川堡焉自白水¶
三十里至可&KR0048;舖係威龍州地夷猓出没之郷又二十里爲公母石¶
志云兩石相隨人或分之明日復合土人呼爲公母石猶言翁姥也¶
又五里爲甸沙關建㑹二衛分界處北界威龍司南近迷昜所東連¶
普雄法果等夷又二十里爲麽些塘舊麽些夷之壘也上南志云麽¶
㱔人身長色黑男子髮扭成索白手巾纒頭身着短衣足穿皮鞋身¶
姤不洗常帯兇器内着黒大徧氊外披衣甲畜犏牛山羊以艾炙羊¶
骨占婦女紐髮細編短衣赤脚内披短氊尚以羊皮青稞蕎&KR0727;乳餅¶
酥油煎茶&KR0182;饑病不服藥殺猪羊祭&KR0017;求安婚姻亦以牛羊爲禮喪¶
葬不用棺槨將猪取去腸肚帯毛用物壓匾名曰猪脿用綾叚布疋¶
褁屍同用柴燒化取頂骨并手足四肢掛懸崖絶頂上後三年殺馬¶
<pb:KR2k0037_SBCK_029-54b>¶
延番僧作佛事盡將骨棄去志云冷水溝夷門木术界在旬沙麽¶
㱔之中時爲道路梗又十里爲巴松驛又二十里爲分水嶺二十里¶
爲火燒舖又十里爲虎頭關十里爲虎頭舖俱威龍夷之區又十里¶
爲周官嘴十里為大龍驛又五里爲寒婆營寒婆營乃接鎮西所矣¶
此二十餘里有路通林龍仲村捲卜法果等夷不時爲患　萬曆壬¶
子歲建南告急正值開科當事者䇿諸生而予代爲之荅曰夫建南¶
者非漢所稱西南夷而唐所稱六詔之屬者哉至我明來部落散處¶
君長不齊約其九種可得而言曰一僰人二猓玀三白夷四西畨五¶
麽些六狢&KR2225;七韃靼八囘子九漁人也而猓玀最猙獰邇時習爲邊¶
患矣執事以戰守剿撫機宜下問欲得一當而計萬全甚盛心也某¶
不敢以臆對語云前事之不忘後事之師也請遡其開閉之因叛服¶
<pb:KR2k0037_SBCK_029-55a>¶
之狀而後計有以處之者乎粤自洪荒入秦西南夷禾嘗與中國通¶
也通西南夷由漢武帝始武帝之遣唐&KR0041;也從笮關入見夜&KR0048;侯諭¶
以威德約爲置吏其意在渡䍧柯江岀奇以制東越耳治道無成蜀¶
巴震驚乃用司馬相如諭告之非上意是時卭笮君長聞南夷得賞¶
賜多欲請吏上問相如相如曰卭笮冉駹近蜀易通置爲郡縣愈于¶
南夷于是以卭都爲越嶲郡笮都爲沈黎郡而除邊益斥矣此開之¶
之始也蜀漢建興之歲昭烈崩隕益州郡耆帥雍闓等縳太守張裔¶
與呉遣孟&KR0023;誘扇諸夷越嶲夷王高定等皆叛應闓諸葛武侯以新¶
遭大喪撫而不討務農積榖閉關息民民安食足而後用之及將南¶
征叅軍馬謖曰南中險遠不服乆矣雖今日破之明日復反今公方¶
傾國北伐以事强賊彼窺吾勢内虛而叛亦速&KR0002;殄書遺&KR0011;以除後¶
患恐非仁者之情且又不可倉卒也夫用兵之道攻心爲上攻城爲¶
<pb:KR2k0037_SBCK_029-55b>¶
下心戰爲上兵戰爲下願公服其心而已武侯䘚用其䇿生擒孟&KR0023;¶
使觀營陣之間&KR0023;曰向者不知虚實故敗今祗如此卽易勝耳乃七¶
縱七擒之&KR0023;始拜曰公天威也南人不復反矣侯卽其渠率而用之¶
或以爲諫侯曰若畱外人則當畱兵兵畱則無所食又夷累有廢殺¶
之罪自嫌釁重若畱外人終不能信皆不易也今吾欲使不畱兵不¶
糧運而綱紀粗定夷漢粗安故耳于是悉&KR0053;其豪傑孟&KR0023;等爲官屬¶
出其金銀丹漆　耕牛戰馬以給軍國之用終侯之世夷不復反此¶
撫而剿剿而撫之之術也唐開元之歲南詔强大五詔㣲弱乃賂王¶
昱求合六詔爲一朝廷許之于是以兵威脅郡蠻連擊破吐蕃横行¶
邊郡而鮮于仲通有西瀰河之敗李宓有太和城之敗至全軍皆没¶
令彼築京觀焉而陷越嶲據清溪關駸駸及瀘水矣韋臯乃屯重兵¶
于嶲州扼西瀘路是時南詔異牟㝷欲誘之先攻東臯蠻不可曰嶲¶
<pb:KR2k0037_SBCK_029-56a>¶
州賓往來道扞蔽數州虜百計窺故嚴兵以守之彼東蠻者敢懐貳¶
乎大曆之歲吐蕃南詔合入㓂悉衆二十萬三道而趨曰吾欲取蜀¶
以爲東府乃遣神䇿將李晟&KR0036;邠隴范陽兵亦以三道而環救之晟¶
追擊大破之于大渡河外吐蕃南詔士卒饑寒殞于崖谷死者不勝¶
計吐蕃怒殺誘導使之人而南詔始請内附矣臯奏宜招納之以離¶
吐蕃之黨復與異牟㝷約築大城於境上置戍相保永同一家出朝¶
廷所賜器物笛工歌女命之曰當子子孫孫盡忠于唐此守而戰戰¶
而復守之之䇿也宋太祖平蜀之後取地圗觀之乃以玉斧畫大渡¶
河曰與夷爲界凡我疆吏固守封圻而已此閉之之始也元以&KR0041;古¶
爲驅除難建昌㑹周置府卭部栢興置州&KR0002;内地然至我　太祖混¶
一宇内神武不殺其大無外普氏倡之次争歸順乃兼設夷漢之官¶
並用文武之道爲衛所者九爲學校者三爲長官司者四五而關堡¶
<pb:KR2k0037_SBCK_029-56b>¶
驛逓蓋不啻棋布而星列矣此復開之之由也説者曰漢武帝窮邊¶
極遠逞一時之侈心而基後世無窮之禍患爲計失矣然風&KR0148;欲開¶
則有以使之不得不開者固非其計失也又曰宋太祖重内輕外不¶
欲以無益之地而損百姓有限之財力為計得矣然風&KR0148;閉則有以¶
使之不得不閉者亦非其計得也説者曰今之世患無武侯耳使有¶
侯者岀七縱七擒天威所懾北&KR0405;稽首終身不敢貳然未及十年而¶
夷帥劉胄叛矣至于延熈則太守張嶷始復平定越嶲郡矣安見其¶
兢兢于侯之盟誓約束也又曰今之世患無韋臯李晟耳使有韋李¶
者岀提兵轉戰數千里斬首數萬馘㫁吐蕃之臂而臣服南詔如指¶
掌然然未及數年益州永昌蜀郡諸夷皆應越嶲叛矣太和咸通之¶
歲則南詔且再入成都矣又安見其惴惴于昔之救死扶傷也大抵¶
犬羊之性嗜殺而少仁好譎而無信以戰爭爲日用以掠刼爲耕作¶
<pb:KR2k0037_SBCK_029-57a>¶
其始而請置更也貪賂耳其有時而乍降服也畏威耳是故或窺中¶
國之虛焉而叛或恃部落之强焉而叛或拊之因循也而叛或責之¶
嚴急也而叛或&KR0013;人誘使之而叛或自已讐殺而叛或見可欲也而¶
叛或修復舊怨而叛曷嘗有數十年耕鑿山谷間嬉嬉以遊與邊陲¶
共保安靜而無事哉我明開國不煩一鏃之矢一介之使與夫錙銖¶
尺寸之金帛而望風輸誠請爲臣妾得報可而拜一官爵携印綬以¶
誇示于族&KR0011;保守其封疆以比諸漢宋之爲開而黷武閉而損威或¶
致勞民傷財之怨與天失地退守之辱者具得其失爲何如也國&KR0004;¶
至今二百五十年所矣在寜畨有土酋怕兀他從月魯帖木兒之亂¶
而總兵徐凱定之在越嶲有土官嶺鳳起及黒骨夷阿&KR0211;凹乞之亂¶
而總兵劉顯定之所聞大征不過此兩者其他畫地而守聚族而居¶
納租稅飭郵傳未嘗輙敢效而尤之夫以將不必忠武南康神䇿也¶
<pb:KR2k0037_SBCK_029-57b>¶
以戰不必七縱七擒殺&KR0023;數萬人之衆也而安堵之日多蠢動之日¶
少以比諸唐蜀之今日服之明日復反長史遭執縳之&KR0228;内地受剝¶
膚之虞者其乆其暫又爲何如也獨此數年間漸不馴于漢法而勾¶
引乎生蕃或跳梁于冕山所或嘯聚乎鄧家灣或利濟站之圍而&KR0281;¶
散復合或梅子堡之役而殺戮相當近者南關之烽火且逼近于大¶
將軍鎮西之梗塞且垂涏乎大渡河亦可謂猖獗之甚滋蔓而難圗¶
者矣以故羽書之告急無虛日&KR0012;軍之待援如湯火而煩不執事者¶
憂也生請先言時勢之難易今昔之不同也而後及于剿撫戰守之¶
機宜可子何謂難夫蜀以國事付諸葛岀將入相惟其任之調兵調¶
食如出一手又且積蓄數年民豐用足而後及于師旅今不能也旣¶
當倉卒之時又多掣肘之患矣武侯征而服之用其豪帥出其軍資¶
不畱兵不糧運但使夷漢粗安專心北伐未嘗再一渡瀘今亦不能¶
<pb:KR2k0037_SBCK_029-58a>¶
<pb:KR2k0037_SBCK_029-59a>¶
太中大夫張匡持節往&KR0281;之不從命乃刻木像漢使立道旁射之杜¶
欽説大將軍王鳯曰蠻夷輕易漢使不憚國威恐議者巽耎復守和¶
解則彼得&KR0053;獵其衆狂犯守尉遠藏濕暑毒草之地雖有孫呉賁育¶
若入水大往必焦没智勇無所施宜陰勅旁郡守尉練士馬大司農¶
預召榖積要害處選任職太守往以秋凉時入誅其王侯&KR0057;不軌者¶
而後可定諸葛武侯之南征也别遣馬忠伐䍧柯李恢向南中而後¶
渡瀘生擒孟&KR0023;是當其時雖無大征鵰剿之説然必練士馬積糧榖¶
相時而入分道而進其功乃可成也蓋非大征則兵食不能厚非鵰¶
剿則智勇無所施愚所謂可相通而用者也而戰之先資在饋餉曰¶
主餉曰客餉彼此易推諉矣其寔爲闕一不可者何則蜀建興之歲¶
都督張翼用法嚴激夷帥叛丞相亮以叅軍馬忠代翼令還其人檄¶
召謂翼宜速卽罪翼曰吾臨戰塲代人未至當運糧積榖爲滅賊之¶
<pb:KR2k0037_SBCK_029-59b>¶
資豈可以黜退之故而廢公家之務乎于是綂懾不懈代到乃&KR0036;忠¶
因其資破賊唐之舊制歲杪運内粟以贍嶲州起嘉眉道陽山江而¶
逹渡乃分餉諸戍常以盛夏之地苦瘴毒輦夫多死後改命轉卭雅¶
粟以十月爲漕始先夏而至以佐陽山之運不渉炎月遠民乃安是¶
當其時雖無主餉客餉之説然必自實于内接濟乎外有灌輸之功¶
而無徧倚之患其戍始可飽也蓋非主餉則恐道絶非客餉則恐中¶
枯愚所謂寔闕一不可者也撫之之説益州刺史張喬常用之矣越¶
嶲夷封離反殺長吏焚掠百姓骸骨委積千里無人喬遣從事楊竦¶
與戰斬首三萬餘級&KR0023;生口千五百人資財四千餘萬悉以賞將士¶
封離等惶怖詣竦乞降竦厚加慰納其餘三十六種皆來降附竦因¶
奏長史姦猾侵犯變夷者九十人皆減死由此觀之非誅渠帥之&KR0219;¶
惡者與吏士之貪殘者不能聽吾撫也守之之道西川莭度使李德¶
<pb:KR2k0037_SBCK_029-60a>¶
&KR0073;嘗用之矣朝廷命徳&KR0073;修清溪關以㫁南詔入㓂之路徳&KR0073;曰通¶
蠻細路至多不可塞惟重兵鎮守可保無虞但黎雅以來得萬人精¶
加訓練則蠻不敢動矣乃請甲人于定安&KR0211;人河中弩人浙西器械¶
犀利又率户二百取一人習戰緩則急農則戰謂之雄邊子弟以制¶
大渡河清溪關之阻且謂傍人建言者蓋由禍不在身望人責一狀¶
畱入堂案他日敗事不可令臣獨當國憲朝廷皆從其請德&KR0073;乃練¶
士卒葺堡障積糧儲以備邊蜀人粗其後李師望請移理卭州于是¶
聲勢不相及南詔復騷動遂入成都由此觀之非臨河之區爲屯田¶
之計不能壯吾守也或曰&KR0002;子之説則師之不可已矣然兵非難而¶
餉爲難目前之餉固難乆後之餉&KR0057;難若必増兵以守之則不幾歲¶
歲而増餉乎曰建南前者無兵也尺籍之士以五萬計不爲不多矣¶
一士一田無待取給于外矣今所存者不能十分之一士豈盡失伍¶
<pb:KR2k0037_SBCK_029-60b>¶
乎田豈盡抛荒乎無乃强半實債帥之腹而入豪强之手乎亦無乃¶
所以資㓂兵而齎盗糧乎則簡稽而重訓練之胡可已也増募之兵¶
以四千餘計亦不爲少矣游擊材官各以&KR0002;干&KR0032;之矣今用命者不¶
能十分之一豈衆寡不敵乎豈前後牽掣乎無乃貪餌而動失虎豹¶
在山之勢乎亦無乃望風而遁乏鷙鳥必擊之威乎是責成而嚴賞¶
罰之胡可已也此在大渡河以南者言也河北富林至于黎州非所¶
稱笮關沉黎之地乎漢置兩部都尉一治旄牛主外羌一治青衣主¶
漢民唐李贊皇實屯萬人于雅黎蓋重之矣今僅僅一游戎提兵不¶
滿五百且控制天全六畨地于河以外不暇指顧無乃太踈乎蓋欲¶
援建昌先問越雋欲援越嶲先問黎州此必然之勢也文武將吏如¶
閫司之僉書威茂之騐糧官皆高坐無事若加以職銜常駐此地練¶
兵理餉造舟治具與雅黎分兩翼與越嶲相表裏有急赴援聲息易¶
<pb:KR2k0037_SBCK_029-61a>¶
通一二日間羽檄竟逹成都矣且二十年前全蜀無民兵也大征之¶
後各以其州縣之繁簡爲召募之相稱歲約靡餉十數萬矣播之役¶
割而代彼戍者蓋三分之一今播享太平十餘年可分其半于黎成¶
都之免戍西邊者移其戍于黎合之可得客兵三千矣而黎雅之地¶
亦自有軍也自有屯也恐名存而寔亡者亦不下于建南所以簡稽¶
而訓練之責成而賞罰之者亦當以建南爲例可得主兵數千矣又¶
合而計之則贊皇之萬人其庶幾乎雖然此善後之慮而永遠之圗¶
也&KR0002;夫目前將士已渡瀘矣衝鋒陷敵之功非有投石超距之勇者¶
不能搗巢入穴之險非其游兵間道之奇者不能總之與其以少而¶
嘗敵也不如厚集于河南北之間與其驅市人而用之也不如預講¶
乎坐作進退之法若夫見可而進相機而動雖呼吸不能喻其神煙¶
雲不能喻其變矣豈搦三寸管作&KR0083;上陳言所能逆料哉¶
<pb:KR2k0037_SBCK_029-61b>¶
