# -*- mode: mandoku-view; -*-
#+TITLE: 天下郡國利病書
#+DATE: 2015-09-12 00:41:24.095660
#+PROPERTY: ID KR2k0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB10n0698-2778天下郡國利病書-第二千七百七十八册.
<pb:KR2k0037_SBCK_013-1a>¶
　山陽　淮河(四瀆之一在州西南五里許自泗州龜山東北流/縈紓淮城北入海周職方氏青州其川淮泗謂此)黄河(詳見河防/中盖黄河)¶
(源逺変多不煩具論其中原入海故道今湮而淮安舊蹟自山東河南諸水滙/于淮泗今合黄河併入於淮矣黄河自汴城至徐州經邳宿桃源三義鎮入口)¶
(由毛家溝抵清河縣後謂之大河口㑹淮流過漁溝逹安東下雲梯関入海謂/之老黄河嘉靖𥘉年三義口塞南從清河縣前亦與淮合謂之小清口經清江)¶
(浦至草湾轉西南過淮安新城北逹安東萬曆四年開草湾河成分為兩道各/四十餘里復合過安東總下雲梯入海十六年間勘河常給事因淮浸/祖陵)¶
(抵於強黄而不能洩鋭意欲復老黄河/三義道知府張允濟力持不可開乃止)草灣河(先年海口横沙黄淮下流勢緩/嘗苦淺涸每水發則有逼城之)¶
(患萬曆四年兵備副使舒應龍議開/此河直逹安東於是郡之水患稍紓)運河(古山陽瀆也隋開皇六年鑿然吳王/城䢴溝出於末口即新城北辰坊之)¶
(北閘也三國時以無運而塞隋因平陳而廣之五代亦以不運而湮周以平吳/而濬之元以兵阻而廢洪永間以漕運而復之時已築新城則又倣宋轉運使)¶
(喬維嶽之制自郡城西北逶迤轉於西南/建閘通清河口皆平江伯陳瑄之力也)故沙河(即烏沙可在治西北一帶三/十里古運自淮城艮隅入淮)¶
(不免湾山陽六十里風濤之險宋轉運使喬維嶽開此直逹清口後蔣之竒又/開濬洪澤歲乆俱閼永樂𥘉平江伯陳瑄因舊渠開通置閘蓄洩更名清江浦)¶
(復置常盈倉於旁積粮以備轉兊/為公私便共置五閘以備蓄洩)永濟河(治西南自楊家廟上逹清河口萬曆/九年總漕尚書凌雲翼開挑通漕避)¶
<pb:KR2k0037_SBCK_013-1b>¶
(清江浦黄河囓堤之虞及清江築堤運艘仍舊由城西故沙河以出清/口而比河並存今資以灌溉民田中有&KR0636;洞十餘䖏天啓四年加濬)故城河¶
(去治東南五十里東入射陽湖西南連黄浦弘治間挑/濬淤塞以逹塩城髙郵寳應興化等州縣又名夀河)涇河(右南五十里西通/運河河口有閘水)¶
(漲則啓洩入射陽湖嘉靖間濬修/萬曆丁巳南河郎中李之藻重修)㲼河(在治/西南)澗河(治東南上洩三城瀦水下通/濵海舟楫歲乆湮淤距工不)¶
(易舉黄流一泛沙漫平陸督撫王公宗沐乃環城築堤長数十里黄流不復入/而三城内涝水不可洩乃濬澗河長三十里東通射陽建閘河澨備蓄洩及委)¶
(人守之歲取府榷金二百両為繕修之費先/復蒞土者加意深濬乃食貨大通之區也)射陽湖(治東<折 t="33"/>南七十里東通海/寳應山陽塩城三縣分湖)¶
(為界其濶約三十里周廽三百里漢廣陵王胥有罪<折 t="33"/>其相勝之奏奪王射陂即/此嘉隆間黄淮交漲潰髙寳隄防并注於湖日見淺淤因盈溢浸諸州縣萬曆九)¶
(年總漕凌公雲翼請帑金三千委塩城知縣/楊瑞雲督開由廟灣新豊市入海其害乃止)管家湖(在望雲門/外按嘉定)¶
(山陽志云隔舊仁濟橋為南北二湖宋嘉定間安撫應純之申本州形勢東/南皆坦夷之地難于設險向北二隅有地不廣而淮河隄之惟向西一帶湖)¶
(蕩相連囬環甚廣而泄水處止有数里作一斗門為减水之所則一望瀰漫/而敵人不可向設使水為盗决泥淖深逺断不能渡平居無事儘可教習舟)¶
(師緩急之法又不可擺泊船隻此築既舉則城西一面必不可攻庻乎一意/經理東南北三面為戦守之計續申水内築岸工役難施不能經允合别開)¶
<pb:KR2k0037_SBCK_013-2a>¶
(新河與運河接取土填壘扞岸則舊運河與湖通連水面深濶形勢益便遂/開一河於湖岸之北築壘湖岸底濶四丈髙及一丈以限湖水又自馬家湾)¶
(西至陳丈荘就湖築灘岸二百七十餘丈自管家湖與老&KR1295;河相接岸處平/地開深方圍二十丈置斗門水閘自此西湖之浸相灌楚城西北隐然有難)¶
(犯之勢歲乆崩淤永樂初平江伯于湖東北畔界水<折 t="33"/>築堤砌石/自西門抵板閘以便漕運名謂新路又謂西湖即仁濟之北湖也)白水塘(去/治)¶
(南九十五里宋元嘉末决水灌魏軍或謂即此陂按山陽境中陂之可考者/三射陽湖亦名射陂在州之東南茶陂在州之西南魏太武自瓜歩趋旴眙)¶
(則茶陂射陽皆非其所經故知白水塘為是陂闊三十里魏将軍鄧艾所築/于此屯田積榖以制呉人與旴眙蘆浦山破斧塘相通溉田一萬二千頃隋)¶
(大業末破斧塘壞水北入淮此塘亦涸南唐保大中大興屯田楚州刺史田/敬累請修塘馮延已以為便李得名因請大闢曠土為屯田奪民田為官屯)¶
(民大怨咨遣其臣徐鉉廵行鉉矯命罷役唐主大怒流舒州白水塘之役亦/罷嘉定六年獻議于朝者謂淮隂白水塘東至浮圗荘南至禇廟岡脊大堰)¶
(廢而不治今脊猶在若復之寶應髙郵諸河相接㳺波所及如衡陽阜三角/村等處皆浸淫至城形勢自張劄本州委官相度司法尤焴申畧云白水塘)¶
(周圍一有二十里地渉山陽旴眙兩縣所堰之水通富陵河其源出自塘山/在旴眙之南山盖因塘得名此山岡阜重疊谿澗縈紆凢四十里水自髙而)¶
(下乃至劉家渡入富陵河而白水塘三堰一曰潭頭下堰二曰河喜中堰三/曰劉家上堰下堰至中堰十二里中堰至上堰五里其上又有鏜浪堰在塘)¶
<pb:KR2k0037_SBCK_013-2b>¶
(内盖三堰既制則唐山間四十里内之水不得入富陵河然後東匯為白水/塘今修設三堰之功不宜苟簡若有潰决則洪澤沿淮受害非輕又塘之西)¶
(南二面皆因岡阜末限東北二面乃是古淤平地築成塘岸脚闊十餘丈歲/月既乆岸脊處與塘面平合先增築塘岸髙一丈以上方可瀦水舊塘有八)¶
(斗門以溉塘下田亦合修復塘之復有三難塘之成有二利民間所佃塘内/上腴之田二千餘頃廬墓荘院皆在焉西瀦之民必怨一難也塘内水盛堤)¶
(岸難測如黄家圍一帶居民千百家所合遷徙二難也工役甚大為費不貲/三難也塘下西北地髙亢民田多荒東北亦有島田灌注則成沃壌一利也)¶
(旴眙之民如兩家渡䓁處可因水限隔就髙保聚絶敵入小路二利也但夏/秋之間既開斗門灌注則冬春水勢必殺兼以待敵二者不可得兼而旴𣅿)¶
(保聚止是一鄉不能盡杜他岐竊見此塘本在髙崗决水自髙而下塘下臨/衡陽阜二十里三角村處三十里果係向來邊兵經行横趋大儀之路可决)¶
(而灌之至于楚州城去塘百里决水至此勢已殺㓕若敵自淮隂直趋城下/凢四十五里地形髙仰又是水所不及兼作塘之後又湏列寨防守以備敵)¶
(人掘堰且常廵堤岸以防衝决見嘉定山陽志元初以來建置洪澤屯田萬/户府引塘水以溉屯田按塘之故迹東属揚州寳應縣西南属泗州旴𣅿縣)¶
(北屬淮安/山陽縣界)黄浦溪(去治南六十里東南至故晋口/入射陽湖西逹三角村入䨇溝)洪澤(去治西南九十/里舊有閘宋魏)¶
(勝運粮至洪澤出閘入淮/即此今設廵簡属清河)蓼澗(去治西南六十五里東/連天井蕩西入青洲澗)青洲澗(去治西南七十/里東由䨇溝入)¶
<pb:KR2k0037_SBCK_013-3a>¶
(白馬湖西/入髙良澗)髙良澗(冶西南九十里由清河澗沙埠橋入淮萬曆二十四年總漕/都御史禇鉄議澗口拆堰為滚水石&KR0309;尋改為閘洩淮東注)¶
(寳應/諸湖)髙加堰(堰以捍淮名曰髙加者為䕶運道邑井宜加髙而名之也去治西/四十里三國時廣陵太守陳登所築堰長三十里中地&KR0763;而工髙)¶
(北自韓信城五里至青墩二十里至武家墩又南至管家荘堰西為阜陸湖/西為淮每淮溢入湖頼此堰以障之不則徑衝黄浦口趨射陽湖而運道梗矣)¶
(淮不㑹河則河力不能決沙入海乆且城邑虞于瀦蕩先年堰圯山陽罹患隆/慶六年知府陳文燭議申督撫王宗沐請帑鳩工修築萬曆十四年總河侍郎)¶
(楊一魁重修<折 t="33"/>按此堤<折 t="33"/>祖陵在泗州而淮揚兩府在下游所関至重及費/國帑什千萬以成功兩傍植樹守堰有夫堰石以銀錠跌撁堰底以巨柗排樁)¶
馬邏港(去治東北九十里通淮運塩船/隻今黄淮合流經此乃成大河)蘆浦港(去治東北一百二十里東/南入射陽湖西流入淮)建義¶
港(去治東北八十里東南流通/濟溝入射陽湖北流入淮)䢴溝(自寳應縣北流入淮左傳哀公九年吳城/䢴溝通江淮将伐齊故也杜預註云於䢴)¶
(江築城穿溝東北通射陽湖西北至山陽末口入淮運粮之水路也隋大業元/年發淮南民十餘萬開䢴溝自山陽至揚子入江渠廣十歩旁築御道植以楊)¶
(柳按䢴在揚州府江都縣地名/寒江即䢴溝也故亦名䢴江)通濟溝(治東北六十里東經馬邏港/入射陽湖西自横溝入淮)清江浦(在/治)¶
(西北三十里原南北商貨皆從城西仁禮等五&KR0309;車盤而過自故沙河以上開/運後凢貨船悉由清江過&KR0309;裏之運河外之黄淮河舳艫畢集居民数萬户為)¶
<pb:KR2k0037_SBCK_013-3b>¶
(水陸之/孔道)草灣(在郡新城東北二十里離清江浦東南十三里離安東縣西六十/里/按淮之上流至清河口間與泗交滙而受黄河之全注東趨)¶
(而南下繞新城之東俗呼外河在城西之運河一帶俗呼裏河也外或潦水泛/漲輒倒灌乎三城而草湾地卑屡遭潰决則安東縣治當其下流更可慮焉草)¶
(湾之開分殺黄流入顔家河但𥘉闢時止分其半<折 t="33"/>仍故道舟楫仍通禮信方/五等&KR0309;䖏生意繁集其後草湾南灘水緩淤積逼水東北盡歸草湾而故道㡬)¶
(盡断流装載淺梗塩運阻逺艱近年如米薪諸物必泝清江浦搬壩由裏河以/逹城西途紆價湧及論風水則黄淮在三城之北自西而東右水左繞水纏玄)¶
(武合局計斯兩者以黄仍故道為便若論三城利病則因勢順導郊郭/奠安此昔有留意欲經理黄河之説者而必務䟽通固堤岸艮確見也)¶
鹽城　大海(在治東自海浦東北出海洋五十/里古漕運自此出洋以逹於直沽)小海(在治西東西両灘生蒲葦/中流行舟其源出通泰夏)¶
(泛冬落西北入東塘/河逹射陽湖入海)捍海堤(在治東二里許自治東北直抵通泰海門唐大曆/中黜陟使李承為淮南節度判官謂海潮漫為鹹)¶
(鹵雖良田必廢具奏得請乃自楚州塩城南抵海陵修築捍海堤綿亘両州潮/汐不得浸滛宋天聖𥘉張綸刺泰州專圖修復時范仲淹監西溪塩倉悉力賛)¶
(之謂當移堤勢而西稍避其衝仍疊石以固其外舒科迤邐如坡形焉不與水/争雖有洪濤巨浪豈能衝擊天聖五年功成因名范公堤長一百四十三里有)¶
(竒脚闊三丈面一丈髙一丈五尺元詹士龍為興化宰/請發九郡人夫併築十有六月堤成延亘三百餘里)射陽湖(去治西一百四/十里西南接寳)¶
<pb:KR2k0037_SBCK_013-4a>¶
(應縣西接山陽縣中流為界自故晋/至喻口北沙入海詳見山陽縣志)大蹤湖(去治西南一百里南北徑三十里/東西廣十五里與興化縣分湖為)¶
(界其源自魚綜湖由/馬長汀以逹射陽)馬鞍湖(去治西三十里西一都環三/十里北人侍其汊以逹射陽)官河(在馬鞍湖西南/去縣四十里源)¶
(自大蹤/湖南來)鹽河(去治西五十里/自官河流入)西塘河(去治西九十里源自大蹤/湖北流經官塩二河來)東塘河(去治西/五十里)¶
(亦自大蹤湖經馬/鞍湖北流而來)蘆溝河(去治西北六十里自東西二塘河流入貫/髙姥張岐二塘北經侍其汊以入射陽)西界河(治/西)¶
(南六十里自舊運河逹石䃮口與/興化分中為界西北入大蹤射陽)東界河(治西南六十里自通泰入定港流為/河興化縣分中為界西由東塘河入)¶
(大/湖)舊運河(治西南七十里自/界河北流入運河)新運河(治東南四十里水自通泰北流經五祐/塲西北下舊運河注東塘河入射陽)封¶
子河(治西一十八里田門鎮西自/馬鞍湖運河塩河東北流入)㲼河(治北門外三里自通泰北通塩河經伍/祐塲由登&KR0801;橋下逹東塘河過侍其㲼)¶
(入射/陽河)¶
清河　大清河　小清河(二清河即泗水之末流源出泰安州經徐邳至縣西/北三汊口分為大小二清河大清河在治東北八里)¶
(入治西北老黄河口遶縣北漁溝鎮一帶出治東北大河口逹淮今淤淺小清/河在治前百五十歩東去入淮弘治𥘉黄河從徐邳入本河水遂濁萬曆二十)¶
<pb:KR2k0037_SBCK_013-4b>¶
(三年總漕尚書禇鈇/大加挑濬今始䟽通)三角湖(去治西北八里四圍髙阜積雨水/泛則開注於大清河以殺水勢)萬家湖(治東南/一十五)¶
(里正西通七/里溝入清河)富陵湖(舊有溝通淮宋<折 t="33"/>年富陵戦北之地今清河之南隆慶以/來淮張已連洪澤大淮穿其中採魚船大小百十隻毎歲)¶
(委官量船納料以備魚油翎縹之税然歲額只二十七両而湖利奚啻十倍/知府薛&KR2219;招徠迯亡改料於里甲辦納聴民自採弛征不多而施利溥焉)¶
桃源　泗河(去治北三百歩許源出山/東即徐邳泗河之下流)崇河(去治北四十里在崇河鄉其源西/接宿遷劉老澗東入安東漣河)¶
杜村湖(去治東南三十里/在吳城郷通淮)倉基湖(去治南七里積水四時不涸水溢通新/河曲折東流五里會丁家溝逹河入淮)大荘¶
湖(去治東南三十五里積水不/涸水漲通于丁家溝入河)黄&KR0309;新河(萬曆二十四年分黄導淮開桃自三/義鎮上起由毛家溝等䖏逹灌口下)¶
(海)¶
安東　淮河(經治南百歩餘東流五/十里折旋東北入海)中漣河　東漣河　西漣河(中漣在治北/三里河濶八)¶
(十餘丈北通官河南通市河下流三里入東漣闊三十餘丈/上流三十里為西漣闊如東漣源自西北大湖來東南入淮)市河(去治東百歩/餘即大東二)¶
(城相間之城壕也/自中漣流入澳河)碩項湖(治西北一百二十里一名大湖西通沭陽桑墟湖東/南各有小河逹於淮袤四十里廣八十里海州沭陽)¶
<pb:KR2k0037_SBCK_013-5a>¶
(安東各得/三分之一)澳河(在治東南百步許又名龍潭/南臨大淮為壩以瀦水利)東澳河(去治東一里許通/北市河瀦水)官河(去/治)¶
(北三十里源自西漣來南通中漣東流散入/遏蛮等河入淮北通海州諸塩塲舟楫之便)大义河　小义河(大义去治西/北五十里又)¶
(三十里至小义北自沭陽/桑墟湖流入東南通漣)古寨河(去治西北七十里西接/西漣東南通大㲼河)大坊河(去治西二/十里西接)¶
(清河澗東流/入支家河)支家河(去治西一十五里北自成子河流入/南通山陽縣新溝及孫村鋪入淮)成子河(去治西北/一十五里)¶
(自古寨/河流入)響水溝(去治西一里許舊有迎宣橋元季堙塞洪武三年重挑北/接支家河引沐水大湖中漣南流入淮水流有聲故名)蔡¶
家河(去治東一十里南接/東漣北通黄沙蕩)橋荘河(去治東二十里南/接東漣北通大飛)涔口河(去治東二十里/西接橋荘東流)¶
(入十/字河)十字河(去治東三十里南/接東漣北通大飛)五丈河(去治北三十里西自/中漣河東流入大飛)夏口河(去治東/北三十)¶
(五里西自官/河東入大飛)朱家荘河(去治東北四十五里西/北接官河東流入飛湖)港河(去治北三十里北/接大湖南通官河)白頭¶
河(去治北一百里西/接大湖南通官河)一㠶河(去治東北五十里南接/東漣北通海州伊盧山)平望河(去治東北/八十里)遏蠻¶
河(去治東北/一百里)白陽河(去治東北/一百里)砦河(去治東北/九十五里)七里河(去治東北一/百一十里)團墟河¶
<pb:KR2k0037_SBCK_013-5b>¶
(去治東北一/百二十里)塩蕩河(去治東北一百五十里已上七河一帶相連/俱西接官河東入一㠶河合衆流以放于淮)張網海口¶
　河(去治東北一百二十里南接淮/河北流入海即淮之汊港也)五港口(去治東北七十里當團墟河七里/河遏蛮河官河五水會處故名)注四¶
　傳湖(去治東北六十里西自大湖流/入東通官河袤十里廣六里)飛湖(去治東北六十里西接官河東通/大飛湖環四里今淤為民田止存)¶
(一河/通舟)孫村浦(去治西南一十二里自支/家河入浦復東流入淮)劉村浦(去治東三十里自東連/河入浦復南流入淮)臧家¶
　浦(去治東四十五里/自東漣河流入)界溝浦(去治東四十五里/自臧家浦流入)逄村浦(去治東北六十/里西接一㠶河)鍬溝¶
　浦(去治東北七十里/自一㠶河流入)大飛浦(去治東北八十五里自/一㠶河接飛湖流入)鄷溝浦(去治東北一百/里自卜家溝流)¶
(入已上七浦/俱東流入淮)¶
　沭陽　建陵山(去治西北一百里山形南北/狹東西長上多陵阜)韓山(去治東北六十里山南有楚/王廟舊傳韓信追項羽于此)¶
(故名今/訛為寒)沐河(按周禮註云東莞即青州瑯琊郡考其故迹西北自馬脊崓諸山/澗會流而下至縣境分為五道一自嚴家埠經縣南一百二十里)¶
(東流入大湖縣治在北故以名縣此沭水之正流也一自髙塘溝分流入桑墟/湖一自新店分流東北入大湖一自張家溝分流入漣水一自張家溝分流至)¶
<pb:KR2k0037_SBCK_013-6a>¶
(下埠橋入大湖此沐水之分流也正流近因沙塞春夏泛溢秋冬/涸乾每歲冬常于張家溝築堤障水東流入縣前河以便舟楫)碩項湖(即大/湖去)¶
(治東九十里與安東海州/各隷三分之一説見安東)¶
海州　朐山(去州城南四里一峯如削俗呼為馬耳峯傍/有龍潭清甚始皇曽立石其上以為秦東門)孔望山(去治東五里/輿地要覧云)¶
(孔子問官於郯子嘗登此山以望東海故名又名古城山山畔有故城基/址地理新書以為即古海州南宋防胡守戍于此上有龍洞東有浴龍池)盧石¶
山(去治東南六十里山多黒石漢/書韓信為楚王鎮于三盧即此)東陬山　西陬山(去治東南百里東陬居海/中西陬居海隅二山對峙)¶
伊盧山(去治東南八十里上有龍祠一/名伊莱山史鍾離昩家在伊盧)羽山(去治西北百里即舜殛鯀䖏禹貢/羽畎夏翟曽氏註云山雉五色出)¶
(於羽山之畎山名曰羽者以此唐崔輔國詩羽山/十點青海岸雜花碎日暮十里帆楚色有微靄)馬嶺山(去治西一百五十里/與郯城分水嶺為界)¶
(接沂州/之境)蒼梧山(在東海城北海中有九嶺如九疑之勢故有/蒼梧之名一名欝洲一名郁洲一名郁欝山)巨平山(去東海城/北三十里)¶
(南接東海北抵墟溝又有棲雲山即巨平之北嶺昔有沐/陽人由吾道榮學道于此結棲雲精舍以居又名由吾峯)鷹遊山(在海中去平/山一十五里)¶
(今海運所/必經䖏)平山(東海城北/七十里)西石島(在海西/崖故名)髙公島(在海中去東/海城八十里)竹島(在海中去/東海城八)¶
<pb:KR2k0037_SBCK_013-6b>¶
(十里上/多竹)薔薇河(去治西一里許源自羽山浸流入新溝東流至洪門&KR0309;及獨/樹浦下海西接州城西河及石湫等䖏潮汐徃來巨艦時行)漣¶
河(上源引沂沐及桑墟湖之/水經石湫及黒土湾入海)髙墟河(去治西南八十里/通漣河可行小舟)官河(去治四十里起自新/壩南入安東支家河)¶
一㠶河(在官東北流至<折 t="33"/>伊/盧山南通安東入淮)東五丈河(西自官河流入一/㠶河可行小舟)西五丈河(在潘家/河南)龍溝河(去惠澤/廵簡司)¶
(南七/里許)潘家河(在大伊/山南臨)永洋河(在五丈/河南)界首河(在莞瀆河南已上五河/俱自大湖東流入官河)魯蘭河¶
(在魯蘭城北源自馬/嶺山東流入官河)房山河(去治西南六十里源自馬/嶺山流入官河夏泛冬涸)枯溝河(在龍苴鎮北/西通漣河北)¶
(通小伊河東入/官河复泛冬涸)小伊河(在小伊山北西接/枯溝河東入官河)莞瀆河(在永洋河東其源西自官/河東北七十里入海可行)¶
(巨/舟)板浦河(去治東南/四十里)白蜆河(在大伊/鎮北)芹支河(已上三河俱自/官河東流入海)石人河(去治南/一百一)¶
(十五里源自官河流入一/帆河有二石如人冬涸)牛墩河(去治東南八十/里夏通冬涸)陸里河(去治南一百三十/里通官河東流入)¶
(海)大湖(去治南一百四十五里西南距安東沐陽二/邑東西四十里南北八十里詳見安東志)桑墟湖(去治西南九十/里昔因銀山壩)¶
(廢通海夏則瀦/水冬為陸地)艾塘(在舊朐山縣/西北十二里)青龍澗(&KR0965;治南朐山之麓西流經洪門入/海長五里在白虎山之東故名)¶
<pb:KR2k0037_SBCK_013-7a>¶
小浦(在治東南七十里/源自官河流入)于公浦(去東海城北十里漢于/公居處俗訛為茹公浦)白溝浦(去東海城/北十里)大¶
義浦(去東海城/北五十里)山隂浦(在東海/城東北)當路浦(去東海城/北四十里)溪雲浦(去東海城/北六十里)社林浦¶
(去東海城/北六十里)㙜浦(去東海城/北八十里)徐瀆浦(去東海東北四十里上/接巨平諸山之水入海)宿城浦(在東海城/東北七十)¶
(里四面俱山舟/楫遇風宿此)沃壌浦(去東海城北七十里已上諸/浦俱通海潮舟舶漁塩之便<折 t="33"/>按洪門堰&KR0309;上接官/河新溝下通獨樹塩)¶
(倉舊基堰上人行道由洪門築此埧蓄水通漕運滋農田自/王信攻張氏圖海開决此堰移塩倉於獨樹浦遂發此埧)¶
贛榆　吳山(去治西北四十里昔有吳姓者居此山上有廟丨後五/十步有墳俗傳呉山神塜水里禱輒應唐封為顯惠王)夾谷山(去/縣)¶
(治西五十里山之北有/徐山與此相對故名)阿夜山(去治東北七十里與欄頭山相對之東有觀音/寺属山東日照縣山之南有石洞舊名水簾洞)¶
(其山臨海霧氣/常昏如夜故名)堯水(去治西南八十五里源自/沂州東流經縣界入海)腰帶河(在縣城外源自沂州西/經上堰村末流入海以)¶
(其環繞縣/城故名)清口河(去治東南一十五里東流/經縣南入海潮沙徃來)廟灣子沙河(去治南五十里通海/潮源自郯城東流入)¶
(海)臨洪河(去治南六十里通海州銀山&KR0309;元末湮/塞景泰二年知府丘陵䟽濬以通干海)荻水鎮河(去治東北七十里/發源莒州東流入)¶
<pb:KR2k0037_SBCK_013-7b>¶
(海潮汐徃來民居/稠宻有廵簡司)¶
　邳州葛嶧山(去州治西北六里尚書旁通云嶧山在下邳縣西禹貢澤/陽孤桐謂出此山之南者今名岠山以其與沂水相距也)磬石¶
　山(去治西南八十里與泗水相近書云/泗濵浮磬或以此山為古取磬之地)艾山(去治西北一百一十里山多/産艾左傳齊侯會于艾即此)泗河¶
(在治南二里即泗水出山東泗水縣源有/四泉因名西南過彭城又東過下邳入淮)城子河(去治西北五十里源自沂/州蘆塘湖流入經營河至)曲¶
　吕河(去治東七十里源自&KR0309;頭入洪/河會直河入泗其流縈廽故名)沂河(去治西一里許自山東沂州/南流至下邳西南入泗河)西泇口¶
　河(治東北一百五十里自沂州抱犢涸泇溝考䆒泉入/營河萬曆三十一年總河侍郎李化龍大闢通漕運)武河(去治西比五十里/源自山東嶧縣馬)¶
(旺山許家泉經流偃武鄉故/名入蛤湖至乾溝口入泗河)直河(去治東五十里自本州沭纓湖分/派南流入泗河直而不迂故名)洪河(去治/東南)¶
(三十里自曲吕/過直河入泗河)營河(去治北一百里自西/泇口河流入武河)蛤湖(去治西北一十五里源自武河/流入停瀦五十里由乾溝口泄)¶
(流入泗河/多蛤故名)¶
　宿遷　㟃峿山(在北人鄉㟃峿社去治北七十里髙五十丈週圍一十五里漢/名縣曰司吾山因縣而得名上有石洞鐫七真像洞口鑿石為)¶
<pb:KR2k0037_SBCK_013-8a>¶
(螭水自螭口濆出四時不涸建廟曰龍/泉宋紹興末首領張榮屯此山以拒金人)馬陵山(治北二里髙一十五丈/周圍二里岡阜如馬)小河(去/治)¶
(西南一十里其源出汴/入泗以其淺狹故名)皂河(去治西北四十里源出本縣港/頭社下流入泗水底泥黒故名)駱馬湖(去治西北/一十里由)¶
(溝口/入泗)土丘湖(去治東五十里/由新溝入泗)上泊水湖(去治南三十里/由武家溝入泗)白鹿湖(去治西南五十/里由小河入泗)¶
通濟新河(天啓五年開自劉口起北通泇河南經駱/馬湖西出陳窑溝口逹大黄河離縣二里)¶
睢寕　睢水(在治西南自宿州靈壁界東流環治後又東四十里引芹溝湖入/泗河水勢小而長流又按睢水有二一在徐州一百二十里即楚)¶
(漢交鋒之地一即/此水因並紀之)合湖(去治西北七十里合邳州沂水南會/于河故名一云近葛嶧山故名葛湖)峯山湖(一名淘河/湖去治東)¶
(北四十里舊不通河後因澇洪武中主簿陳/世能䟽通以去水患南北四里東西八里)芹溝湖(去治東一十五里流于睢/水東西二里許南北二里)¶
(許)¶
府舊城(晋時所築宋金交争此為重鎮/國朝復加脩築周一十一里)新城(去舊城北一里許山陽縣北辰鎮/也元末張士誠偽将史文炳守此)¶
(時築土城臨淮洪武十年指揮時禹増築以寳應廢城磚石/撤建之西瞰運河東南接馮家蕩北俯長淮周七里二十丈)聯城(在両城之間/嘉靖三十九)¶
<pb:KR2k0037_SBCK_013-8b>¶
(年倭㓂犯境時漕運都禦史章煥題/准建造聯貫新舊二城故曰聯城)廟灣鎮城(在府城東一百八十里海上廟/子湾在射陽湖濵淮北塩運分)¶
(司所属塲為淮郡極險門户諸塲適中之區海舟鱗集商貨阜通海冦覘望之/所去塩城寳應海州皆百八十里舊無城堡嘉靖三十六年倭冦駐蹲一月居)¶
(民焚燼三十八年又據四十八日軍門畫建城池以無貲而寝萬曆十九年倭/奴沸騰警報日甚軍門題設遊擊一員統兵駐守二十二年鄉官耆民復詩廵)¶
(撫李戴㑹議建於原任軍門唐順之所畫基址題奉/欽依築成周四里又題設海防同知一員與遊擊恊守)版閘鎮(城西十二里運/河之北多人家)¶
(有鈔関南户部主事/衙門駐劄管收船料)清江浦鎮(城西三十里古名公路浦又名淮浦運河由此/出清口上黄河水陸孔途商貨叢集夾岸人居)¶
(二十餘里河之南有𬋩倉户部督造漕船工部東西河船政/二同知營繕所税課司河北主簿各衙門駐劄實重地云)西湖嘴市(在運河/東岸舟)¶
(楫停埠商/貨聚集)雲梯関(治東海口墩䑓十座大河衞指揮一/員百户五員領軍五百八十名防守)仁字&KR0309;義字&KR0309;(俱在/新城)¶
(東門外東北自城南引湖水扺&KR0309;口外即淮河遇清/江口淤塞運船經此入淮埧東為㯠路西即城基)禮字&KR0309;智字&KR0309;　信字¶
&KR0309;(俱在新城西門外西北引湖水抵&KR0309;口外即淮/河遇清江口淤塞則官民商舶經此逹于淮)清江壩(去治西北三十里清/江浦之東正德六年)¶
(開遇清江口淤塞即經此逹淮然/近歲瀕連水患淹築轉移不常)滿浦&KR0309;(郡城北門外四里地接窑溝/版閘歲澇不常長堤為障)南鎻&KR0309;¶
<pb:KR2k0037_SBCK_013-9a>¶
(治西南一里/徃寳應路)上関渡(在來逺/坊西)下関渡(舊淮隂/驛後)望亭渡(在楊/興村)桃花渡(在永/豊村)平河渡¶
　故晋渡(俱故/城村)侍家溝渡(西南百<折 t="33"/>十里侍/家溝旴𣅿官路)清河渡(西五十里天/妃廟黄河)顔家河渡(黄/河)¶
(自清江浦東下十里草湾分而為二其南舊道繇鉢池山過淮安府城下安東/其北自草湾分流過朱家嘴新河口共十五里至顔家渡又二十五里頭舖與)¶
(舊黄河合流又/十里抵安東縣)清江浦渡(上下/多䖏)¶
塩城　沙溝海口寨(即今沙溝營/分兵防守)朦朧渡(治西北一/百三十里)石䃮口渡(東門外/一里)廣惠䃮¶
(在縣治東門外二里舊捍海潮名曰波湫遇運河水溢則從此决入海以殺水/勢每夏秋海水溢入運河傷田苗尋築尋衝决宋淳熙六年教授劉煒攝邑始)¶
(甃磚石名曰廣惠䃮紹興五年知縣徐挺之重/脩洪武二十九年主簿蔡叔瑜重脩今又壞)大通䃮(縣治北門外三里洪武/二十九年主簿蔡叔瑜)¶
(創/建)岡門鎮堰(自岡門至新河轉至侍其汊皆有/古堰每歲春塞秋開以便灌田)徑口堰(縣治西二十一里岡門/鎮西東臨運河西逹馬)¶
(鞍湖以/通商賈)侍其汊堰(縣治西北一百里長三都歲旱則塞/之以資灌溉遇潦則决之入射陽湖)范公堤(一名捍海堰去/治東門外二里)¶
(南接泰州海門北至仁一都沙浦延袤七百餘里&KR0674;本縣三分之一宋/天聖四年范仲淹監泰州西溪塩税建議修築以却潮汐衝擊之患)¶
<pb:KR2k0037_SBCK_013-9b>¶
<pb:KR2k0037_SBCK_013-9b>¶
(以便/舟楫)永安堤(去治東二十里北接山環城七里以/捍海潮唐開元間刺史杜令昭築)¶
宿遷　羅家口堤(新縣/三里)新堤(自羅家口至古/城約長六十里)¶
睢寕　廟灣渡(縣西北二里睢/水南北之衝)¶
欽差總督漕運提督軍務廵撫鳯陽等䖏地方兼理海防户部左侍郎兼都察¶
院右僉都御史(𥘉制縂督漕運軍務廵撫都御史駐劄郡城與鎮守總兵共理/漕運提督江北鳯淮七府州軍務歲八月同總兵官赴京㑹議)¶
(明年漕事嘉靖五年以廵撫兼理河道十八年&KR0825;管漕撫另差都御史一員總/河務後因倭警兵部請以軍務廵撫事宜分差都御史一員駐揚州兼海防倭)¶
(事萬曆初年仍併漕運駐淮安十八年題准都御史免赴京止與總兵官會議/六月内馳奏二十年倭犯朝鮮當事者循徃例題准分差都御史李誌駐泰州)¶
(以漕運歸併總河三十一年東事寕将接任都/御史李三才仍併總漕兼理海防復鎮淮安)管倉户部分司(府治西三十/里清江浦舊)¶
(設提督常盈倉萬曆/年兼督淮安四)督理淮安鈔関板閘南京户部分司(府治西北十二里/板閘/宣德間鈔)¶
(法不行廷議歲差御史一員徴/收商民船料後易以户部主事)漕運理刑刑部分司(府治西南萬曆/十年復差仍舊)督理¶
<pb:KR2k0037_SBCK_013-10a>¶
清江漕船工部分司(府治西三十里清江浦督理/船務閘座抽分釘鐵等船料)抽分厰(府城西南地/名南鎻&KR0309;)舊¶
清江提舉司(在移風閘西抵閘東&KR0825;造漕船<折 t="33"/>提舉一員/史一員&KR0674;漕運衙門提調/帶銜州司一員<折 t="33"/>副提舉一員<折 t="33"/>典/儀真衞經歷一員)¶
(長淮衞經歷一員<折 t="33"/>邳州帶銜吏目一員<折 t="33"/>以/上提舉各官萬暦四十年都御史陳公薦題裁)船政厰(在清江浦凢四總/共計每年該造粮)¶
(船五百四十/八隻五分)東河淮安府同知管造南京山東二厰(南京厰旗手驍騎右龍江/右興武府軍虎賁右府軍)¶
(右水軍右羽林左廣洋錦衣瀋陽右應天金吾後龍江左龍虎鎮南横海武德/豹韜左留守中豹韜金吾前留守右羽林右府軍左神䇿鷹揚虎賁左留守左)¶
(等衞每年一百二十五隻五分<折 t="33"/>山東厰臨淸徐州徐州左東昌濟寕任城東/平徳州徳州左平山濮州天津天津左天津右通州左通州右神武中定邊南)¶
(京江隂罷虎左水軍左等衞/所每年一百三十六隻九分)西河揚州府同知管造鳯揚直&KR0674;二厰(鳯陽厰懐/逺淮安長)¶
(淮宿州鳯陽中鳳陽右潁州大河鳳陽留守中留守左武平洪塘等衞所毎年/一百四十一隻三分/直&KR0674;厰廬州六安夀州泗州滁州邳州揚州儀真髙郵)¶
(興化通州泰州塩<折 t="33"/>城等衞/所每年一百四十四隻八分)繕工所(所丞一員駐造船厰萬曆四十年都/御史陳公薦/題設承管催工刷卷)濬海¶
工部郎中(駐劄安東縣管理䟽濬海口一帶淤沙分黄導淮黄壩新河萬曆二/十二年秦/㫖添設郎中樊兆程䟽濬黄河比岸百一十里沿安東)¶
<pb:KR2k0037_SBCK_013-10b>¶
(小河直逹五港口䟽通塩航河外築堤以障黄水至今堤之内外皆/成腴四安東之湖淤成沃壤民獲膴利河工告成二十六年裁省)管理中¶
河工部郎中(駐劄吕梁管理/邳徐一帶水利)南河工部郎中(駐劄揚州/府髙郵州)漕儲道(隆慶元年/設/專管)¶
(漕務督理粮儲兼廵視/河道山東布政司參政)淮徐道(淮安府城徐州併設二䖏原管揚滁府衞州/縣自嘉靖三十三年添設海防遂将揚州事)¶
(務分属以滁州事務分属潁州道而本道不相遥制然水陸兵馬仍專属於海/防道萬曆二十四年題准淮安沿海各州縣兵馬城池&KR0825;責本道天啓二年白)¶
(蓮猖獗題准分邳宿睢并徐州所屬其八州<折 t="33"/>縣屬本/道而以海山清桃安塩沭贛八州縣添設淮海道官理)淮海道(天啓二年白蓮/妖亂淮徐戒嚴)¶
(五院題允添設兵備道分理海山清桃/安贛沭塩八州縣營衞事務兵馬錢粮)海運道(駐淮安萬曆四十八年添設/料理淮料海運既而海運事)¶
(寝專理省直遼餉徃來/淮津等䖏駐天津)海防道(徐州舊設兵備副使一員分𬋩淮徐吏治刑/名/嘉靖三十三年海防兵備副使一員分)¶
(管揚州一府吏治刑名而淮揚二府水陸兵馬則專屬海防一道萬曆二十四/年題准将淮安專責徐州兵備道有事則兼淮北監軍将揚州專責海防兵備)¶
(道有事則兼淮南/監軍永為定制)監軍道(副使一員駐府城萬曆二十一年倭警孔棘/廵撫李公奏請添設二十三年事寕裁减)營¶
田道(萬曆五年設九年以開墾無效将史副使/革任以營田事務分屬各該兵備兼理)水利道(駐淮安萬曆四年設/廵海濵䟽塩河港㲼)¶
<pb:KR2k0037_SBCK_013-11a>¶
<pb:KR2k0037_SBCK_013-12a>¶
淮安府志河防　按淮之源西自桐栢東經鳳陽泗州稍北經清河縣南¶
又稍北趨郡後襟安東縣入海者其本體也其北自徐邳經清河縣北稍¶
東而南趨于淮則山東泗沂諸水合流南行淮所受支河也本皆清流黄¶
河則西源崑崙東經天津衞入海汴河則西源河南滎陽東經千乗今青¶
州樂安縣入海固河汴之本體也後山西沁河南衝决断黄河黄河决断¶
汴河自朱仙鎮東潰南經留城超徐邳亂洸沂直下其勢奔湃不能復東¶
過清河縣北乃徑决縣西而南入于淮以趋海故直謂之黄河與淮敵體¶
非復泗沂之舊清河以東之淮身亦皆黄流而支河反為主矣加以南接¶
運河穿塞代變土脉水汛鬪囓有由何恠乎水患日甚耶以淮之運河言¶
之胡元故道由揚州直北經郡東入淮雖逹海有遮洋之險逹徐有清口¶
之險然両運並行各有利害　國朝海運䆮廢專力漕渠平江伯遂改經¶
<pb:KR2k0037_SBCK_013-12b>¶
郡西提管家湖西湖鑿通清河縣南之淮河設河口&KR0309;建新荘閘接黄河¶
口為運道出入又自淮安至寳應以南作涵洞数十餘䖏以時啓閉乾不¶
病餉潦不妨農一時稱便然黄河勢髙南趨益順而東流之勢洊殺郡後¶
大河北岸淤漲&KR2384;徙南偏春夏水盛不惟郡西之南入運河者勢不可支¶
其遡大河而東者縁北岸勢髙障之使南南岸勢低舊堤&KR1296;塌更無攔阻¶
郡城迤東漫焉南侵故大河之委流益障入海之故道益㣲郡之東西南¶
三境歲有水患淤梗無常此之故爾頃年議者因運河&KR0309;口北接黄河口¶
春夏黄流汎溢及其水消涸流勢緩淤沙衝射直入運河歲煩桃濬遂築¶
塞之稍却而東乃南鑿三里溝西接南來之清淮建通濟閘為運舟出入¶
之口以避黄河之淤沙似矣殊不知運河之水必頼黄河以充乃使黄河¶
之水西入清淮接通運道其勢西分則東流益緩自郡北而東入海故道¶
<pb:KR2k0037_SBCK_013-13a>¶
僅可以舟遂致関套所在&KR0841;葦積沙牢不可破而尾間㡬於不洩且黄河¶
俯就淮河其勢不盈咫尺雖髙卑之形有定然自黄河來水多四五月發¶
鳯泗來水多七八月發則消長之時不齊故河長固當潰淮淮長則亦潰¶
河不可以定形求之顧其交蝕傷而未痛至若泗州河身視三里溝運河¶
髙餘一丈自髙趋下其勢陡激以區區之漕渠為鳯泗之歸宿故輒令决¶
岸壊廬横逆四出而莫之或禦其或潰運河而北則必崩五&KR0309;掃河頭湖¶
嘴諸市復與淮為一矣此則泗河獨發之害猶可言也倘黄河並發南北¶
交潰於是桐栢之委沁汴泗沂黄河諸横流湯湯㴞天勢不能南越維揚¶
之髙而入於江也其不渟洄淹灌於全淮之境乎其水郡西有管家湖西¶
湖滿而易溢郡南東有射陽湖廣三百里東接廟湾亦入海别徑也然射¶
陂雖大淤斥已多土人障之截囬西流水小溢則不能滿其量大溢則不¶
<pb:KR2k0037_SBCK_013-13b>¶
能容不滿量則不接廟湾而入海無徑不能容則廟湾亦復漲溢而其下¶
流又為范公捍海堤所持故水無問大小至淮南而止聽其自落勢使然¶
也豈有海髙於淮之理哉使海而髙於淮也是海之量有限矣烏能納百¶
川哉此濬海之説所為迂也盖淮水今日之大較云　或謂山陽水患莫¶
切于清江口莫急于北河之老岸堤舊口寔平江伯創挑運河(運河即/今裏河)至¶
惠濟祠南鑿開以接北河(北河即/今外河)其法全仗水平清江口自新荘閘而下¶
因其卑髙遞為五閘板閘而下取淮隂驛至平河橋南抵瓜儀堤湖鑿渠¶
置閘設洞水各相平以時蓄洩又慮北河溢漲則南侵漕河於是堤北河¶
之南岸起清江浦沿鉢池山過新城栁浦湾迤東長四十餘里以護漕河¶
而石甃雞嘴於草湾對岸之衝以䕶堤慮南河漲溢則北侵漕河(南河即/泗州來)¶
(淮/河)於是築漕南之髙家堰起武家墩經小澗大澗至阜寕湖迤南長二十¶
<pb:KR2k0037_SBCK_013-14a>¶
六里二分里之半以護漕河而磚甃涵洞於髙卑有辨之界以護堰一防¶
北河黄流入口不免泥淤一防各閘啓閉無時不免淺涸故運河只許粮¶
船鮮船應時出口都漕遣官發籌或三五日一放運船過盡口即築塞五¶
閘匙鑰掌之都漕口之出入監之工部其大小官民船隻悉由仁義等五¶
&KR0309;車盤以出外河清江瓜儀口子有敢私擅出入者罪至重而嘉靖𥘉年¶
士大夫過淮尚盤&KR0309;云乃今有大不然者議者不察遂塞舊口開新口且¶
不究平水法度大約水與通濟閘齊則皇華亭前已深三四尺矣而南河¶
北趨之勢反却流而南夫南河主也自黄河南潰而北河始大又使南河¶
却流兼引北河變同趨于海之性而同注於漕渠即兩河無事之時東流¶
勢緩海口淤洄加於昔時或南河水發則盡新口洶湧奔湃徃徃衝閘决¶
堤漫湖壊&KR0309;不掃河頭湖嘴諸市而潰入北河則南出髙家堰席&KR1032;湖蕩¶
<pb:KR2k0037_SBCK_013-14b>¶
破諸涵洞而越包家諸圍北河岸堤撼齧頽圯日甚一日時或北河水發¶
其西則注南河破運道汎濫於髙家堰而其東則薄北河撼鷄嘴破堤岸¶
汎濫於鉢池河頭湖嘴諸市此則南北獨漲之患也時或両河並溢則上¶
至清河邳宿下至髙寳塩城蕩然一壑故舊口宜復閘鑰宜謹也又謂郡¶
城之西漕渠之北就老岸之堤築五&KR0309;之口以復車盤之舊浚五&KR0309;乆塞¶
之渠通官民舟載之便因浚出之土夷零積之沙以實堤内之窪則生意¶
庻見繁盛又謂郡城之南漕渠之西有㹵河有管家西南諸湖湖滿則入¶
漕渠渠東岸堤自城南包家圍至寳應界可六十里有涵洞有平水閘水¶
滿則過閘入洞洞外有溝接受閘洞餘水㑹諸圳洫不妨田疇且資灌溉¶
與涇河並横走而東並入射陽湖泊塩城縣南出朦朧口以入海郡城之¶
東有澗河有馬邏建義諸港各順趨南下澗河則塩城兌粮舊道両縣貨¶
<pb:KR2k0037_SBCK_013-15a>¶
賄所通馬邏諸港則東偏諸鄉落髙阜囬流所經中間各有田疇各有溝¶
洫或順澗河或順諸港各入射陽湖由廟湾洎塩城縣北出捍海堤以入¶
于海河港閘洞溝洫之蹟所宜修復此一説也或謂宿遷而下河流汛溜¶
盖黄河上流徃自歸徳出沛下徐地形髙卑不甚相逺雖泛濫可支厥後¶
黄河徙出蕭碭直下徐邳地髙勢猛衝淌新堤不啻拉朽所衝堤缺滚為¶
深淵下埽植樁百計難塞幸而堤就雖能束水在堤其實水行地上急如¶
建瓴則故道宜講此一説也或謂清河縣北有老黄河本洙泗東趨赴淮¶
入海故道也治河者誠能又開此河赴海必勇雲梯関下淤套葦塲當自¶
滌而海口廓矣桃宿以上不憂停淤此一説也或謂邳州下流有鋤頭湾¶
河流二十餘里行緩沙留故邳徐漲塞然鋤頭一湾又係邳城風氣所鍾¶
不可改易當于黄河水落之時姑截住上流任其漫散直湏從邳州以上¶
<pb:KR2k0037_SBCK_013-15b>¶
力濬河身之積淤河中必見老底両傍必見老岸則水由地中而缺口自¶
出河底既深則老岸即堤岸外即田矣直以築缺之力而濬老底以打堤¶
之力而清老岸此一説也¶
<pb:KR2k0037_SBCK_013-16a>¶
天啓六年自六月并閠月南旱北霪淮涸黄漲黄髙於淮数尺倒侵逆淮三十¶
餘里而通濟閘外出口之䖏泥淤壅塞㡬不可舟上下焦慮於是條議紛紜有¶
云開天妃閘開龎家灣開烏沙河傍舊渠以通黄河者但細覈嘉靖以前水由¶
裏河出清口而入外河形勢内髙故建新舊清江等閘蓄髙寳諸湖清水濟運¶
既而黄流淤墊河身日髙水由外河進清口而入裏河故淮城髙寶常患泛溢¶
而三閘反為搪水之関是水反注而開亦反用也黄水漫衍凢裡河一帶漸致¶
積淤年勤撈濬方能䟽利既因黄泗交駛而天妃口閘不便受汪洋之入遂将¶
口閘改建於南河嘴上避黄流而就清淮盖藉淮以刷黄之沙泥似為永頼時¶
遇淮强黄弱猶見順導稍黄強淮弱仍有倒灌之梗抵遏泗水淹侵　皇陵又¶
開桃源黄家嘴新河一道分黄導淮而入安東潮河下海憂低䖏逼近易决又¶
開草灣河口分洩　於顔家河是分殺之法周防具備矣但黄漲每發四五月¶
<pb:KR2k0037_SBCK_013-16b>¶
間徃歲粮船春徃冬旋重運北竣於六月𥘉一日将口閘塞閉以避黄灌裡河¶
其外口雖淤此時不用行船待伏秋水退九月開閘囬空冬深水消挑濬河道¶
以備新運此昔日之兩便也邇來粮運愆期秋去春囬六七月正在盛行之際¶
閘座不得及時啓閉河道烏能及時濬闢口閘開而不闔任其倒入水緩沙停¶
泥塞淺阻理必至也天啓三年通漕加濬未乆值今天亢淮耗仍患淤淺運船¶
艱澁旁皇拮据遂有議棄黄流而就上源武家墩開通一口引清水入永濟河¶
行運者但出口雖便而南河湖口猶是倒塞不能入黄此不通之論必不可行¶
也若在下源酌通一口則闔郡百萬生齒所係徃狂瀾陡發先有金河黄舖之¶
決後有湖西南門玉露庵前之潰雖藉澗河宣洩但衣帶容受亡㡬卒難尾閭¶
寛縱三城魚鱉莫免此亦必不可行也若天妃閘龎家灣地勢裏外河隔只十¶
餘丈若烏沙河傍渠数支逹仁義方信等&KR0309;裏外河隔只百十丈開闢非難但¶
<pb:KR2k0037_SBCK_013-17a>¶
古時此渠設為天妃閘閉時備空船車盤徑路原未嘗通水通舟正慮一通則¶
洪流汎濫不支此皆不可行也還仍河口故道及時䟽瀹為長䇿耳至七月𥘉¶
一二滂沱連㴻西南風迅淮流驟湧沙壅盡滌運艘飛渡誠河伯之著靈亦爬¶
撈之底績也¶
開草灣河(黄淮會清口經清江浦東至草湾舊時轉折西南從淮安新城外由/安東縣前逹雲梯関下海海口横沙作障水緩河淺新城一帶深不)¶
(過五七尺草湾地卑屡從此决欲奪安東之後從金城五港下海因縣治攸関/屢决屢築後自湾之迤東又决一口旁溢為患兵備副使舒應龍行郡守郡元)¶
(哲水利同知劉順之管河通判蔡玠會議近年黄淮交漲為安東而塞潰决遂/又復決一口雖可稍分水勢然旁溢之流不過十之一二相度地形改議草湾)¶
(舊口之西王山家之東開挑新河一道以迎掃湾之溜其/勢直射最為順利議上廵撫侍郎吳桂芳題奉欽依興舉)經畧兩河(嘉隆年來/黄淮両河)¶
(遷决靡常漕運民生兩受其害語變遷則河從茶城改繇小浮橋出語潰決則/徐邳縷隄太黄長隄桃源上下崔鎮諸口二十九䖏而淮以東有髙家堰朱家)¶
(口黄浦口三䖏之旁决隄防既潰正流漸緩黄淮不併力以東趨自清河口至/海口俱有停沙阻截入海不快而河南淮陽徐邳之間遂成巨浸矣議論盈庭)¶
(有謂諸决難塞者有謂隄堰難恃者有謂黄河合流難約束者有謂䟽海口復/老黄河為急務者有要停運断流大桃河身者有謂造平底方舟帶欽爬以去)¶
<pb:KR2k0037_SBCK_013-17b>¶
(沙者有欲復濬草湾河以開廣者人持一見終成築㑹上厪<折 t="33"/>神廟宵旰之憂/乃革去總理河道衙門特簡右都御史兼工部左侍郎潘季馴總理河漕以重)¶
(事權受事之𥘉躬親河上荒度受害之由力主塞决合流衝沙之説同廵撫侍/即江一麟命管理河道工部郎中佘毅中施天麟張譽參政龔大噐副使林紹)¶
(張純章時鸞僉事朱東光水利僉事楊化督同知府管河官宋伯華等會議大/率謂水性就下以海為壑向因海壅河髙决隄四溢運道民生胥受其害故今)¶
(談河患者皆以濬海為上䇿今海口尚有七八里至十餘里深皆三四丈欲另/鑿潮汐徃來茫無看足工力艱鉅難成是海無可濬之理惟當導全河之水以)¶
(衝之即濬海之䇿也然河又非人力可導也必固隄則水由地中沙隨水去即/導河之䇿也潰決諸口皆因浮沙之故議者以築隄為下䇿豈通議哉淮當取)¶
(老土以築堤必令髙厚勿惜其費譲逺而勿與争地於是乎隄可固也諸口既/塞則兩河水力必專自有控海之勢草湾河置而勿復專復雲梯以還故道暫)¶
(塞清江浦而嚴司啓閉以防内奔則黄淮全河之力涓滴悉趨于海下流積沙/自去上流之淤墊自通恐伏秋水發傷隄置滚水壩以殺其勢自豐沛至海口)¶
(共長千餘里自清江至儀真長三百餘里議上潘都/御史會同江侍郎於萬曆六年/題奉欽依興舉)開永濟河(總理河漕尚書/凌雲翼議平江)¶
(伯開濬清江浦一帶運河利直逹以省轉般制甚善也先是河趋東北隄外沙/灘離河甚逺邇來水勢南薄衝涮運隄萬一有虞不惟城郭民生不促而運道)¶
(咽喉大有可慮議於淮郡城南運河之旁自窯湾至楊家澗一帶三十里原有/河形又自武家墩迤東至新荘舊閘一十六里開河一道直接運河通濟閘出)¶
(口漕艘最便仍建閘二座以備蓄洩将舊運河新荘閘下攔築大&KR0309;使水入閘/口者轉由新渠自北而南仍歸淮城迤南運河每歲築壩車盤啓閉之法悉倣)¶
<pb:KR2k0037_SBCK_013-18a>¶
(其舊於萬曆九年/題奉/欽依興舉)修髙加堰(年來黄淮暴漲涮損髙加堰石工兩頭土隄衝决/范口隄岸浸及塩興髙寶諸州縣一望沮洳黄淮)¶
(正河淤洩總理漕河侍郎楊一魁慮髙堰乃淮揚門户今土隄衝涮将半脱有/崩潰禍可勝言正河既淤将來必尋他道誠非細故乃行河南郎中羅用敬淮)¶
(徐兵備參政莫與齊勘議河淮有曲折地形有髙下隄防有緩急雖修守如法/但堤潰於衝激之餘地易於陵谷之變所以衝隄淤河有由來也宜濬草湾河)¶
(分殺水勢以保淮城砌遺惠荘禮字&KR0309;范家口石工以垂永圗築栁浦湾金家/張家蒯家諸窪并馬家湖童堤以防未然議上一魁㑹同禦史陳遇文劉懷恕)¶
(題奉欽/依興舉)分黄導淮(黄河身髙會淮于清口而黄性常強淮性常弱門限沙墊/遏淮流使不得急下而淮之上流積泗盱間髙堰又無閘)¶
(埧洩水遂浸及<折 t="33"/>祖陵渰枯柗栢泗盱乃成巨浸<折 t="33"/>神廟焦勞在事臣工慮罰/且不測總河尚書楊一魁專主分黄而淮安府知府馬化龍言分黄有五難上)¶
(之總督漕撫尚書禇鈇而禇鈇力言分黄不若建髙良澗諸埧閘以洩淮為便/大率謂治河猶治病急則治標緩則治本若病作胸腹而治其肩背宜消導而)¶
(投以滋𥙷欲病之愈不可得已淮泗薦災道殣至以澤量豈堪大役若将髙良/澗建&KR0309;壩外濬河築堤仍将周家橋速佑茅塘港掘通金家湾再濶十丈芒稲)¶
(河䟽濬深濶子嬰溝并涇河一一亟䟽則淮水一洩三月可就效止其對症之/藥急則治標之説乃司道會議開黄家埧六十里新河此緩則治本之説此僟)¶
(一失則泗水無日可洩何以安<折 t="33"/>祖宗在天之靈釋泗人昏墊之苦况導淮之/役夫不過数千銀不過十萬分黄之役夫十萬銀百萬導淮則計日可成分黄)¶
<pb:KR2k0037_SBCK_013-18b>¶
(則下流水占上有油泥下有走沙挑穵極難加以天寒日短恐半年未必可成/他日亦難保不淤夫至十萬始也鳩集之難継也安揷之難米柴鍋舖一不夙)¶
(備皆足以叢怨而階亂時工部亦從分黄之議兼議導淮而楊一魁先行南河/郎中詹在泮中河郎中袁光宇海口郎中樊兆程淮揚海防參政曲遷喬徐州)¶
(兵備參政徐成位潁州兵備參政李弘道會勘分黄已有成議矣/萬曆二十三年一魁會同尚書禇鈇等㑹/題奉/欽依興舉)開通濟新河¶
(即駱馬湖河也天啓三年間王家集磨荘等七十里有十三大溜阻運漕儲道/朱國盛行邳宿同知宋士中詳勘上總河朱/總漕吕/中河趙/本道宋)¶
(楊<折 t="33"/>議于董陳二口入駱馬湖抵泇六十里遂從馬頰口至陳家溝逹宿遷縣/北西出大河以上接泇流下避劉口等險運行比舊道近㨗而坦便云詳見記)¶
(中)¶
防守　一曰晝防(隄岸每遇黄水大發急溜掃湾䖏所未免涮損若不即行修/𥙷則掃湾之隄愈漸坍塌必致潰决宜督守堤人夫每日捲)¶
(土牛小埽聼用但有涮損者隨涮隨𥙷毋使崩卸少暇則/督令取土堆積隄上若子隄然以備不時之需是為晝防)二曰夜防(守隄人夫/每遇水發)¶
(之時修補涮損隄工盡日無暇夜則勞倦未免熟睡若不設法廵視恐庚夜無/防未免失事湏置立五更牌面分發南北兩岸恊守官並管工委官照更挨發)¶
(各餔傳逓如天字舖發一更牌至二更時前牌未到日字舖即差人挨查係/何舗稽遲即時拿䆒餘舖傚此隄岸不断人行庻可無悮廵守是為夜防)三¶
<pb:KR2k0037_SBCK_013-19a>¶
曰風防(水發之時多有大風猛浪隄岸難免撞損若不防之於㣲乆則坍薄潰/决矣湏督隄夫綑紥龍尾小埽擺列隄面如遇風浪大作将前埽用䋲)¶
(樁懸繫附隄水面縱有風浪隨/起隨落足以䕶衞是為風防)四曰雨防(守堤人夫每遇驟雨淋漓若無雨是/必難存立未免各役人家或舖舎暫)¶
(避隄岸倘有涮掃何人㸔視湏督各舖夫役每名各置斗笠簔衣/遇有大雨各夫穿帶隄面擺立時時廵視乃無踈虞是為雨防)¶
二守　一曰官守(黄河盛漲管河官一人不能周廵両岸湏添委一恊守職官/分岸廵督每隄三里原設舖一座每舖夫三十名計每夫分)¶
(守隄一十八丈宜責每夫二名共一叚於隄靣之上共搭一䈑舖仍置燈籠一/箇遇夜在彼棲止以便傳逓更牌廵視仍畫地分委省義等官日則督夫修補)¶
(夜則稽查更牌管河官并恊守職官時常催督/廵視庻防守無頃刻懈弛而隄岸可保無事)二曰民守(毎舖三里雖已派夫/三十名足以修守恐)¶
(各夫調用無常仍湏預備宜照徃年舊規於附近臨隄鄉村每舖各添派鄉夫/十名水發上隄與同舖夫併力恊守水一落即省發囬家量時去留不妨農業)¶
(不惟堤岸有頼而附隄/之民亦得各保田廬矣)¶
備預(每歲秋末冬𥘉修守稍暇即督夫採草十餘日每日限以束數每束限以/斤数大約五斤一束者毎夫日可採六十餘束採完即運至近隄髙阜䖏)¶
(所上下盖墊俱湏如法不令雨淋水泡以致朽爛仍責成的當人役者守管河/司道以此課管河官之勤惰焉如此則次年隨取隨足不必旋買如採積百萬)¶
<pb:KR2k0037_SBCK_013-19b>¶
(束便可省銀一千両其樁檾等項俱宜于冬春間估計詳盡預發官銀督各州/縣差人收買運貯各厰其𥘉買必報所買之人買完必報所買之数遲緩冐破)¶
(者即時䆒治庻䕶埽順&KR0309;等工不致臨時缺乏以圗僥倖隄岸萬無决理矣即/脱有不測而物料既充旦夕可塞不致延闊糜費此河道第一喫緊工夫也)¶
范家口去府新城北門外長淮大堤之上七里於萬曆十三年五月十九日夜¶
半淮水溢衝决口二三丈未㡬驟開二三里衝灌東聯城水旱門注三城平地¶
七尺東鄉一帶及塩城諸䖏田禾盡渰本府同知秦鳴志掩塞一年方定大堤¶
内成湖長二十里餘民間田廬丘墓俱没每年必加修築夏秋風浪為菑此口¶
盖河患之切膚者¶
泇河(河決蒙墻决黄荘沼城郭病運道萬曆三十一年總河尚書李化龍開/挑泇河以便行運自王市口抵直河五百餘里以避黄河三百里之險)月¶
河(板閘清江福興通濟新荘各閘先年以上隔黄沙倒灌之患下以便節宣之/勢近來黄強淮弱五&KR0309;不通閘座不閉以致沙泥内浸伏秋水溜漕舟上閘)¶
(難若登天每舟用牽夫至三四百人猶不能過用力急則断䌫沉舟/故于萬曆十六年於前各閘傍俱開月河一道避險就夷以便漕輓)歸仁集石¶
<pb:KR2k0037_SBCK_013-20a>¶
隄(在桃宿境内黄河南岸上年河决徐邳水由睢寕五河虹縣直冲桃宿小河/口白洋河挾白鹿抵家二湖之水浸及泗州/陵麓正河勢奪梗阻漕運故)¶
(議築歸仁堤横截之自孫湾起至歸仁集止計長七千六百八十餘丈保障/陵園䕶衞泗脈萬曆六年總河尚書潘季馴復加修築近因河决䨇溝水趨白)¶
(鹿等䖏正河淤而歸隄告急天啓四年尚書房壮麗檄道行知府宋祖舜採安/東柴草觧河道錢粮大加修葺天啓五年尚書朱光祚行𬋩河同知宋士中復)¶
(加砌築淮之境内大関<折 t="33"/>陵寢者/無如此隄治河者當留心圗之)清江浦石隄(萬曆十一年包砌長三百九/十五丈以防黄河决入裏河)西¶
橋石隄(萬曆十一年包砌長一百三丈以防黄水决入三城/十四年又接砌至新城北角樓止長一百九十七丈)包家圍石隄(萬曆/九年)¶
(包砌以防永濟河下流之衝保䕶山塩髙寶田/廬凢髙加堰發水流從此出最宜加謹防守)范家口石隄(萬曆十四年包砌/長四百丈以隄黄)¶
(河東决要害/與包家圍等)重濬新正両河(先年裏河自陳平江開通仰受江流城居髙水居/下曽不以為患近因黄淮内灌沙停河身日髙日)¶
(加浮隄勢與城垜平萬曆三十九年天啓元年河屡決為患三城游魚田廬漂/沒民迯賦欠梗漕悮運天啓三年復大水萬姓號呼官吏分守勢甚危棘䑓部)¶
(使者議行桃濬知府宋祖舜得請于上分委興工刻期告竣使通/運保民又築石堤以䕶城稱永利焉漕儲參政朱國盛為之記)䕶城石隄(北/自)¶
(西湖嘴南至包家圍南止計長九里包家圍石/工不與焉此隄乃三城民命攸関歲宜保固)論曰凢漕運經行河道無不¶
<pb:KR2k0037_SBCK_013-20b>¶
隄焉獨紀石隄者何紀其昔曾為害今當慎防者耳幸時加葺𥙷勿致蟻穴壞¶
之庻永安云¶
竿燈防守(各舖相離頗逺倘一舖有警别舖不聞有悮救䕶湏令隄老毎舖𥪡/立旗竿一根黄旗一面上書某字舖三字燈籠一箇晝則懸旗夜則)¶
(掛燈以便瞻望仍置銅鑼一面以便轉報一舖有警鳴鑼為號臨舖夫老挨次/傳報各舖夫老併力齊赴有警䖏所即時救䕶首尾相顧通力合作庻保萬全)¶
栽柳䕶堤(柳橛栁椽湏相兼栽植桞橛湏用核桃大者入地二尺出地二三寸/緊靠隄根宻栽俾枝葉搪禦風浪栁椽湏相距五尺許栽一株既可)¶
(捍水且每歲有大枝可供埽料俱宜于冬春之交津液含蓄之/時栽之仍湏時常澆灌桞椽宜用棘刺圉䕶以防盗㧞畜齒)栽茭葦草子䕶¶
隄(凢隄臨水者湏于隄下宻栽蘆葦或茭草俱掘連根叢林先用引橛雖窟深/数尺然後栽入計濶丈許将來衍茁愈蕃即有風不能鼓浪此䕶臨水堤之)¶
(要訣也隄根至面再採草子乗春𥘉/稍鋤覆宻種則雖雨淋不能刷土矣)人居䕶隄(凢漕運河道隄上不妨軍民人/家盖屋居住遇水漲發則自為)¶
(防防居即防隄矣但不許致碍馬頭過載䖏所或當釘以樁杙慎防坍瀉<折 t="33"/>按/萬曆中年浲水㴞天/明㫖屡下戒嚴大臣䟽治淮揚徐鳯諸河驂車絡繹数)¶
(年開王家口䟽泇河濬周家橋排决數十所工傭億百萬計乃剛半為烏有之/需其時推官曹于汴五署淮安府篆備歷河工之盤錯者興革一録所載時政)¶
<pb:KR2k0037_SBCK_013-21a>¶
<pb:KR2k0037_SBCK_013-22a>¶
殷之代江原弗通於淮左傳哀公九年吳城䢴溝杜預註云於䢴江築城穿溝¶
東北通射陽湖西北至山陽末口入淮是江淮始通也隋開皇大業間又鑿道¶
引汴逹廣陵故白樂天有合流至瓜洲之詞而於今亦異矣(又按自宋以前河/尚北流故治河者)¶
(多置力於北自宋以後河始南流故治河者每紛爭於南余讀宋參政張洎䟽/知禹蹟不惟導河北過浲水至於大陸播為九河入海淤南亦自滎澤分為隂)¶
(溝弘注東南以通淮泗洎之言必有所據漢武帝作瓠子之歌云齧桑浮兮淮/泗滿則河自漢時已入淮泗而丘文荘謂宋神宗時河始入淮或亦就全河大)¶
(勢言/之乎)¶
<pb:KR2k0037_SBCK_013-22b>¶
總督漕運兼廵撫後題名記　吕兆熊　明興之剏議河運也自唐順始也其¶
卒開今運河北即元㑹通河自濟寕逹之通州南即宋沙河䟽䢴溝通江淮逹¶
之濟寕也自尚書宋公禮平江伯陳公瑄始也其遂開府淮隂總玆漕務顓用¶
支運罷海運也亦自陳公瑄始也其以總憲文臣代之用總漕兼鎮撫也則自¶
王公竑始也其兼提督軍務也則自胡公植始也維　宗社之咽喉軍民之命¶
脉實于是焉樞紐故底績俶落除拜氏名畧見　國史然多佚而不屬正德四¶
年邵文荘公寶來蒞玆土懼其乆而遂湮不可考也始鳩王公竑而下至文荘¶
公凡二十四人爵里鐫之石而自為文以記之併及漕事大都焉自文荘迄今¶
又百十餘年所迨熊又六十二人中多入為名公卿熊不敏竊嘗嚮徃之今一¶
旦以薄劣代匱得厠名諸君子末豈不幸幸然舊石矣不勝載自王公紀而後¶
遂闕焉未書所以更礱貞珉續文荘之舉使後有考者責實在余其可以不文¶
但已然余囙是而有概於天下之事難於識難扵任也轉漕之利無踰水浮禹¶
貢紀州從來尚矣秦漢迄唐厯厯可鏡砥柱三門其覆溺之險鑿輓之勞人徒¶
<pb:KR2k0037_SBCK_013-23a>¶
之費至一舟百日乃能上難何啻百倍今之海運間或用車用䭾厥難益鉅當¶
時有斗錢運斗米之苦甸農或挼穗供禁膳然不䏻為他䇿者其都関之勢然¶
也宋以四河通運處地夷曠歲入至七百餘萬石憂不在食漕渠之効亦較可¶
睹矣元之都燕固即今日之京師也雖去江南轉漕甚遼遠然無三門砥柱為¶
之隔絶夷考其當日運道初則渉江入淮逆黄河至中灤站陸輓至淇入御河¶
逹京師不便也又開濟州泗河繇大清入海旋以海口沙壅復從東阿陸輓至¶
臨清入御河不便也又開膠莱河道通海勞費乆之訖無成效復始專用海運¶
矣然風濤不測盗賊出沒剽刼覆亡相仍至有非我族類擠衣裳以噬介鱗之¶
疑而京師常苦食不継何其置今濟寕河道至易且利者不顜而日為海與陸¶
之紛紛也則伯顔張瑄之識所為不逮宋公禮陳公瑄也豈天特留之以成我¶
明一代豊享豫㤗之盛㢤恭㐮業開此萬世之利矣其儲設安山南旺馬塲¶
昭陽諸湖名為水櫃以時瀦洩東控㤗山諸泉南引邵伯高郵寳應諸湖北¶
㑹文衞白洋陽城洸浮滹沱桑乾諸河以廓委輸雖廞淤時有供役頻繁不無¶
<pb:KR2k0037_SBCK_013-23b>¶
民實劳止岸乃善崩之患然天下事無全利循已事軌則導流培岸功易易耳¶
眎之䬓䬔霹靂之白㪍與人畜蹄踵之道敝劳逸難易省費為何如而議海議¶
陸議膠萊者且葸葸焉且其説曰防意外開别門亦有深意見為不可廢假當¶
漕河之初開䏻無撓道謀㢤即恭㐮當玆世非有　文皇之　廟斷毅然為之¶
主持而黄牛纔揮白簡狎至非常之原黎民懼焉安保無一二道路蜚語而遂¶
剏百代之未有開萬世之永利耶漕河其昭昭有形埒可見者也况萬里外之¶
機宜百年後之推測彼此互執是非樊然之難知利害且十百此者乎故余因¶
是役而重有概于天下事之難於識難於任也其在今日又且無暇論于漕之¶
外矣東之奴西南之奢安厪天下以赴之軍饟外迫財内屈則漕不易為也北¶
二三千里則病旱南二三千里則病水足民足國固自不䏻左畫方右畫圓則¶
漕而撫又不易為也淮陽綰轂南北最天下要地鎻鑰十里之衆豈曰虛擁無¶
事則引漕有事則應援今天下無事非也馬窮則逸三方苐難端耳鄒滕其㣲¶
見者也一旦内訌外侮千乗淮陽其首受之矣則漕而提督軍務尤不易為也¶
<pb:KR2k0037_SBCK_013-24a>¶
此皆余今日事總非識與任不可而余非其人也余滋懼矣何暇言天下事石¶
既成次其説而書之以自警且以俟後之君子其諸品秩差次代遷後先具詳¶
繫下不書¶
開復邳河記　馮敏功　隆慶庚午秋八月河决於睢寕之白浪淺既而白浪¶
淺淤復决青羊淺又既而青羊淺淤河益分裂潰决决而南為王家口張擺渡¶
口馬家淺口曲頭集口决而北為曹家口其小口在&KR0605;安左右者七於是河流¶
悉繇决口南趨睢寕平地為湖漂沒軍民田廬無筭輕舟從此出小河口其支¶
分而北者出直河而正河故道自曹家口至邳之直河九十里胥為平陸淤運¶
艘九百三十粮四十餘萬石官民船又数百自曹家口而上至曲頭直河而下¶
至宿遷又九十里河身淤淺不能通舟睢民昏墊運道阻絶於是起大中丞歸¶
安潘公於家俾治之公至慱訪羣情時議多以為故道不可復有欲囙睢寕决¶
勢而利導之者公謂河源盤折数萬里水夾泥沙急則沙随水滚稍緩則水漫¶
沙停比年因水勢散漫沙墊底髙容受漸少每一泛溢輙便為患今舊河廣且¶
<pb:KR2k0037_SBCK_013-24b>¶
百餘丈深且不測若仍復舊河中開小渠引水衝刷兩堤夾束使不散漫則水¶
勢歸漕淤淺漸去河身自可復舊若就新衝水勢散漫湖波平淺不䏻復深工¶
力所及䏻有㡬何伏秋水至必壅不下徐邳之間将成魚鱉此必不可羣議乃¶
定於是度遠邇議工役具畚築計餱粮大發淮揚徐及廬鳯山東河南夫併徭¶
淺各夫分司道官為五工統之公指示方畧畫地課工以隆慶五年春正月十¶
有六日肇役浚築羣工齊奮至二月二十日渠成二十三日縱水歸渠淤沙漸¶
刷河流乃通凡舊淤粮艘及官民船皆繇渠出時築决之工張擺渡曹家二口¶
已完而曲頭馬淺王家三大口亦已有緒翌日風兩驟作不至兼以黄河桃花¶
水漲㑹山東諸泉併至乃季春朔日水復大溢瀰漫渰浸莫辨湖河新舊堤防¶
潰决殆盡復决閏家口油房口曲頭舊口之東王家舊口之西房家口青羊口¶
白浪淺口與諸小口凡四十三處羣情大駭公身自督率示以必成衆志復定¶
晝夜率作工科踵集隨用輙濟於是諸口漸合而縷水之堤亦漸成四月七日¶
麥黄水又大至狂風挾水勢復衝决閆家口之西及半戈山之左右公督率益¶
<pb:KR2k0037_SBCK_013-25a>¶
属親守築口六月三日諸築塞之工咸畢先是淤河多淖沙人立輙䧟工不得¶
施公命以木横沙面掘半瀝水左右互倒水盡沙乾工乃得施决口懸溜数尺¶
噴沫成雷負土入水輙便消去公命以大埽截流䋺以巨䌫旁植巨樁其衝之¶
處湍猛溜急摏折埽滚勢難卒就乃復相視緩急偃仰合度卒復壓以厚土¶
勢若岡陵衝乃克定築堤捍水浮沙既不䏻堅而實土又為比年流沙所壓必¶
深掘至尋丈及遠取於民間空基與隔河運取山土徃來力役竟曰不䏻數筐¶
公命囊土程衡唱籌課役士功乃集於是兩岸屹然河流受束濬刷淤沙深廣¶
如舊四百萬漕糧飛㠶直上雖伏秋水三至懐襄徐城而曲頭以下凡公經理¶
之地皆得安流如故所用河漕貯積撫按贓贖徐淮啇税及准淤粮米石者僅¶
十一萬金有竒既成之後公又為之計乆逺乃併脩徐吕靈壁之堤以束上流¶
復築梨林房村之&KR0309;以防衝逸建舖舍設官夫以時防守植草栁集工料以預¶
備禦其善後之圖又如此¶
通濟新河記　駱馬湖去宿遷縣治十里而陳溝則駱馬湖一支流也去縣治¶
<pb:KR2k0037_SBCK_013-25b>¶
一里許俱在馬陵山之西馬陵發脉沂嶺蜿蜒八百餘里為縣治龍脉本山衆¶
派歸之駱湖夏秋遇潦湖面横直亘二十餘里分三支㑹于黄河一為董家溝¶
一為駱馬湖口一為陳溝然髙窪不一不可以舟至冬春則涸而成陸萬曆四¶
十二年狼矢溝决黄河全注劉口繇且口歸舊河故兩口之怒濤險溜大為運¶
梗一艘挽拽㡬至二三百人一曰過溜不滿数隻設舟子弗戒䉡䌫中断船隨¶
粮推一舟而撞損尾後者三五相断粮糈生命湏臾歸之魚腹天啓三年四年¶
王家集磨荘等險溜尤甚漕院躬駐催督阻壓船以千計日費公帑拽縴¶
之用㕥百計至十月朔運事始竣本府同知宋士中承漕儲道朱　條陳指畫¶
於運完日率土人從泇口起迤東尋至宿遷縣陳口後從駱馬湖上至馬頰河¶
周旋相度徃廻四次計其道里逺近工費多寡立竿為望掘土探泉酌議從¶
馬頰口至陳家溝為全局而從駱馬湖為速計度議上開馬家洲九十丈䟽馬¶
頰河口沙淤三百三十丈以上接泇流下避劉口之險䟽三乂河流沙十三里¶
開㴞荘生河一百七十五丈浚深小河二十里開王能荘迤下二十里以通駱馬¶
<pb:KR2k0037_SBCK_013-26a>¶
湖口築塞張家等溝数十道束水歸一因勢䟽導遂成通漕即以挑河之土築¶
堤根濶四丈頂濶一丈高一丈二三尺不䓁以作縴道共計河五十七里築堤¶
共八千七百四十七丈計調徭夫三千零五十一名議動錢糧五千七百兩為¶
募夫五千二百名之用卜正月廿七日開土二月二十一日夫集四月二十日¶
工完更名曰通濟新河隨催本年粮運六千餘隻并南粮俱從新河進而劉口¶
磨荘之險得以逺避全漕無漂失之患省公私幇拽之費以数萬計然而湖心¶
因水占未築之堤二百八十丈王能荘堤九十丈并堤之淺缺者河之沙淤者¶
計三千一百六十二丈次年復請錢狼七千兩募夫六千人将陳溝平地長一¶
千九百一十八丈堤河浚築一律而前此水占堤工一并𥙷築改淤使深改曲¶
從直河底沙礓用钁鏨入使深水中堤工募船載土壘築束桺草為埽以淌風¶
濤搆木石為宇以備廵閲從此長堤堪以拽䉡平瀾堪以鼓抴而每年数百萬¶
之粮餉得以去危就安為漕運永賴矣至建閘䕶堤立堡防守善後之圖尚未¶
議及則謹以俟後之君子　時天啓六年春日記¶
<pb:KR2k0037_SBCK_013-26b>¶
僉事朱用光歸仁堤記　古汴河受白鹿等湖水匯¶
為巨浸一遇伏秋黄水倒灌小河口白洋河田歸仁集¶
迤東横闊四十里澎湃南下合淮水湍激　祖陵林¶
下不浸者數武　歸仁堤實与高堰相表裏　堤之¶
為利也博而大者有三焉　祖陵不受齧射而王氣完¶
固一也高堰得殺水勢而保無衝决二也水不旁流而¶
永無奪河之愚三也¶
<pb:KR2k0037_SBCK_013-27a>¶
<pb:KR2k0037_SBCK_013-28a>¶
清河志　通濟閘在馬頭鎮東南半里嘉靖三¶
十年漕運都御史連公鑛因舊河淤塞開三里¶
溝以避渾濁通運艘建閘一座　淺鋪　呉城淺¶
　清口淺　新庄淺　季家淺　中淺　縣前渡在¶
治東半里小清河口渡在治東五里　大清河口渡¶
在治東北十里馬頸渡在治東南五里　夏家湖渡在¶
治西北二十五里　浪石渡在治東北三十里　訾家營¶
渡在治東北三里駱家營渡在治西二十里　呉城淺渡¶
在治西十五里　淮隂故城按府志云在府西四十里¶
據此則今馬頸巡簡司處是也昔韓信釣城下即鎮北¶
一里之土城俗傳為甘羅城又以為寶應縣有甘羅廟¶
<pb:KR2k0037_SBCK_013-28b>¶
此則其葬處皆無所據　韓信城據舊志在淮隂¶
故城西百步許寰宇記云信封後築城于此　呉城¶
按一綂志在泗州舊徐城北三十里陳将呉明徹于此置¶
高平郡據此則清河原屬泗州今去治西二十里大¶
河之北厓東西二城相向遙隔一水疑此即是也或又¶
謂宋紹興三年罷楚州呉城縣為鎮此其故城也亦¶
未知是否　呉王墓在治西十五里唐楊行密封呉王¶
嘗屯兵于清河口此其葬處也¶
<pb:KR2k0037_SBCK_013-29a>¶
萬曆三年三月科臣鄭岳請䟽黄河海口之沙言國家借黄河為運道上自茶¶
城下至淮安五百餘里乃茶城有倒淤之患徐州有淹城之危邳州有淤塞决¶
口之虞稽之歴年可考也臣去年奉差經過淮安正值水發之候民居飄蕩詢¶
之地方父老皆言自嘉靖四十四年五年河水大發淮口出水之際海沙漸淤¶
今則高與山等此沙旣壅自淮而上河流不迅水泥愈淤其邳州之淺房村之¶
决吕梁二洪之平茶城倒流之弊皆繇此也今不務海口之沙乃于徐沛吕梁¶
地形高處日築隄岸以防水勢桃源宿遷而下聦其所之則水安得不大而民¶
之為魚未有已時也臣聞之側然嘗見宋人李公義王令圖曽獻濬川耙法以¶
圓扒八尺横于中以鉄為齒齒列三行兩端有輪以舟駕之行淺水中舟駕之¶
行淺水中舟過則泥去此古人已試之法試訪而用之能䟽淮口横沙而去其¶
最下之塞則徐淮自無淹溺之虞能䟽吕梁積淤而得具高低之形則茶城自¶
無倒流之患此固言之可&KR0757;理之必然者工部覆議咨河道侍郎親詣海口踏¶
勘具奏從之¶
<pb:KR2k0037_SBCK_013-29b>¶
七月御史劉光國議以天妃閘地勢高于通濟淮水灌溢多于黄河謂宜將通¶
濟閘及福興新莊二閘增卑倍薄務令高厚堅固仍令清江厰分司專司啓閉¶
每五月以後九月以前二水盛發之候嚴加封閉官民船聽其所自行轉盤惟¶
囘空船每至二日啓放一次隨放隨閉不許官民船越規擅進以貽水患從之¶
四年二月御史陳世寶條陳河道一復老黄河故道先是河自三汊鎭歷清河¶
縣北出大河口與淮水㑹流出海運道自淮安天妃廟亂淮而下十里至大河¶
口從三汊鎭出口向桃源大河而去謂之老黄河至嘉靖𥘉年三汊鎭口淤而¶
黄河改趨清河縣南與淮㑹合入海自是運道不由大河口而徑詣清河縣北¶
上矣邇者崔鎭屢决河勢漸趨故道若仍開三汊鎭口引河入清河縣北或今¶
出大河口與淮流合或從清河縣西另開一河引淮水出河二流㑹今則運道¶
無恐而淮泗之水亦不為黄河所漲民難其永紓矣一修寶應湖隄補古隄以¶
固其外于古隄東再起一隄以通越河而使運舟于此徑行一清復上下練湖¶
一復開孟瀆河一増建儀眞二閘因江口去閘太逺欲于上下江口迤裏十數¶
<pb:KR2k0037_SBCK_013-30a>¶
　丈許各建一閘潮始來預起板以納之潮𥘉退部下板以閉之使出江之船盡¶
　數入閘以免遲滯一開瓜洲河港將屯船塢挑濬深闊使船之先入者屯聚于¶
　内又于監壩之東開一曲港與新閘外港相合使船之後至者續泊于内以免¶
　金山掛江之險部覆允行¶
　五年九月管理河南工部郎中施天麟言淮泗之水原從清口㑹黄河入海今¶
　不下清口而下山陽從黄浦口入海浦口不能盡洩浸淫漸及于高寳邵伯諸¶
　湖而湖堤盡没則以淮泗本不入湖故也淮泗之入湖者又緣清口向未淤塞¶
　而今淤塞故也清口之淤塞者又緣黄河淤澱日高淮水不得不讓河而南徙¶
　也蓋淮水并力敵黄勝負或亦相半自高家堰廢壞而清口之内傍通濟閘又¶
　開朱家等口引淮水内注于是淮泗之力分而黄河得以全力制其敝此清口¶
　所以獨淤于今歲也下流旣淤則上流不得不决每歲糧艘以四五月盡運隄¶
　以六七月壞水發之時不能爲力水落之後方圖堵塞甫及春𥘉運事急至僅¶
　完隄工于河身無與河身不挑則來年益高上流之决必及于徐吕而不止于¶
<pb:KR2k0037_SBCK_013-30b>¶
邳遷下流之涸將盡乎邳遷而不止于清桃須不惜一年糧連不惜百萬帑藏¶
開挑正河寛限責成乃為一勞水逸至高家堰朱家等口宜趂時築塞使淮泗¶
并力足以敵黄則淮水之故道可復高寳之大患可減若于興化鹽地城方海¶
口湮塞之處大加疏濬而湖隄多建減水大閘隄下多開交河以行各閘之水¶
庶乎不至汗漫總之未有不先黄河而可以治淮亦未有不疏通淮水而可以¶
固隄者也部覆河内䟽濬苦無良法惟先臣劉天和用平底方舟横排河中爲¶
一層四維拴擊以長柄鐡爬濬之濬深數尺移舟再濬後數丈復為一層如前¶
法則水中與陸地施工略同宜行河道等衞門㑹議具奏定奪報可¶
十二月淮水南徙泛濫淮揚間已而漕運侍郎呉桂芳報稱草灣開通淮水淮¶
水消落至是淤墊如故給爭中劉鉉言治淮以開通海口爲䇿冝簡方略大臣¶
一員會圖河漕諸臣相踏咨度為新運計上令吏部推有才望實心任事者以¶
聞于是吏部請以總督漕運兵部左侍郎吳桂芳為工部尚書總理河漕得㫖¶
近來當事諸臣意児不同動多掣肘以致日乆無功今以此事專属呉桂芳經¶
<pb:KR2k0037_SBCK_013-31a>¶
理河道都御史暫行裁英李世逹改推别用其選任部司處置錢糧俱許以便¶
宜奏請若明嵗運道有梗夕部查先年海運事宜行¶
六年八月總河潘季馴言復故河其利有五蓋河從潘家口出小浮橋則集新¶
迤前一帶河道俱為平陸曺單豐沛文氏永無昏墊之苦一利也河身深廣受¶
水必多每歲可免泛溢之患曺單豐沛之民得以安居樂業二利也河從南行¶
去㑹通河甚遠閘梁可保無虞三利也來流旣深建瓴之勢易滌則徐州以下¶
河身亦必因而深刷四利也小浮橋之來流旣安則秦溝可復衝而茶城永無¶
淤塞之虞五利也議下所司¶
十一年二月工部覆漕運尚書凌雲翼題稱徐州戚¶
家港溜急運艘難行議開新渠建閘境山廢閘曰梁境閘¶
新河中閘曰内華閘新河口閘曰古洪閘乞移咨吏部于梁境閘專¶
設閘官一員内華古洪二閘共設閘官一員并鑄給條記從之¶
十六年禮科王士性請開復黃河故道以圖永利謂自徐而下河身日高而為¶
<pb:KR2k0037_SBCK_013-31b>¶
堤以束之水行堤上與徐州城等乗急流益迅委全力于淮而淮不任故昔今¶
之黄淮合今黄强而淮益縮不復合矣黄强而一啓天妃通濟諸閘則黄搗運¶
河如建瓴淮縮則退而浸泗為祖陵計不得不為石堤䕶之堤增河益高根本¶
之慮不亦可虞乎哉河至清河向南衝者凡四折而後出海淮安高寳鹽興蓋¶
不啻數百萬生靈之命託之一丸泥决則盡成魚鼈將奈之何而紛紛之議有¶
欲増堤泗州者有欲開顔家河灌口河永濟河南甃高家堰北築滚水壩者近¶
議開　月河章灣落崔鎭三&KR0309;如蟻穴漏巵𥙷救迄無寧歳總不如復河故道¶
為一勞永逸之圖也河故道由桃源三義鎮達葉家衝與淮合在清河縣北别¶
有濟運一河在縣南蓋支河耳河强奪支河直趨縣南而自棄北流之道乆且¶
斷河形固在也自桃源至瓦子灘凡九十里地下不耕無室廬墳墓之碍雖開¶
河經費視諸説稍倍而河道一復為利無窮矣䟽下行河官議¶
總河潘季馴題黄河之水濁而强汶泗之流清且弱交㑹之處則茶城是也每¶
伏秋黄水盛發則倒灌入淮沙停而淤勢所必至黄河消落漕水隨之沙隨水¶
<pb:KR2k0037_SBCK_013-32a>¶
刷不待濬而自通矣縱有淺阻不過旬日如萬曆十年中河郎中陳瑛創建古¶
洪内華二閘每遇黄河暴發即下板以遏濁流之横而閘内無壅阻之苦黄河¶
消落則啓板以縱泉水之出而閘外有洗滌之功去伏稍失開閉之防遂至漂¶
壅失常厪懷當宁臣于前月望至宿遷閲視同知徐甲謂本月望前黄水偶長¶
丈餘漫入洪口卽令嚴下閘板至二十一日報黄水稍落于是啓板通漕衝刷¶
成河通行無滯此卽二水勝負通塞之故也勘科常居敬復建口閘一座去河¶
愈近則吐納愈易足為水利但建閘易守閘難運貢之馳行固急勢豪之開放¶
不時數日之覊程不能待而千百年之利害且决裂矣乞特賜綸音如萬曆八¶
年清江浦三閘之法以嚴啓閉庶河渠永有賴矣部覆如請¶
二十年勘河給事中張貞觀奏祖陵為國家根本卽運道民生莫與較重然歲¶
漕四百萬賴一綫以給京師鳳泗淮揚又湯沐襟喉重地則運道民生所關亦¶
非細也臣展謁祖陵見淮水一望無際雖聞祖陵玄宫高聳乃自神路至三橋¶
并諸儀衛丹墀無一不𬒳水矣且高堰一堤危如累卵倘潰則裏河之民生運¶
<pb:KR2k0037_SBCK_013-32b>¶
道立盡此又高寶意外隱禍也今欲洩淮當以闢海口積沙為第一義然洩淮¶
不若殺黄而殺黃於淮流之旣合不若殺於未合但殺於旣合者與運無妨殺¶
於未合者與運稍碍别標本究利害必當殺於未合之先至於廣入海之途則¶
自鮑家口王家營至漁溝金城一帶地勢頗下因而利導之似當并議者¶
二十三年工科都給事中吳應明奏淮黄二流㑹于清口而海口一帶則淮黄¶
之尾閭也先因黄河遷徙無常設遙縷二堤束水歸漕乃水過沙停河身日高¶
徐邳以下居民盡在水底今清口以外則黄流阻遏清口以内則淤沙横截强¶
黄倒灌上流約百里許淮水僅出沙上之浮流而瀦蓄于旴泗者遂為祖陵患¶
矣先年科臣張貞觀所議自腰舖開一支河歸之草灣河或從清河南岸另開¶
小河至駱家營馬厰等處出㑹大河建閘啓閉一遇運淺卽行此河亦䇿之便¶
者至治泗水則有議開老子山百折而入之江者卽排淮泗注江之故道也宜¶
於此處建閘淮平則閉秋漲則開使不得為陵泗患又考河形北高南下張福¶
口居淮河北流與清口對堤張福則水向南而淮病堤清口則水向北而淮不¶
<pb:KR2k0037_SBCK_013-33a>¶
病故折張福堤而于清口造堤以束之亦兩利也報聞¶
二十四年河道尚書楊一魁奏酌𣸪漕河舊制謂黄堌口一股由虞城夏邑接¶
碭山蕭縣宿州至宿遷出白洋河一小股分蕭縣兩河口出徐州小浮橋相去¶
不滿四十里且係先年河經故道所當䟽濬與正河㑹接濟運道夫役之用集¶
山東河南徐邳徭夫二萬銀止兩月更于鎭口閘以裡諸湖之水通故與小浮¶
橋二水㑹則黄堌口不必塞而運道益無阻滯之患部覆如議行¶
<pb:KR2k0037_SBCK_013-33b>¶
<pb:KR2k0037_SBCK_013-33b>¶
王氏炎曰周定王五年河徙已非禹之故道漢元光三年河徙東¶
郡更渤海繼决于瓠子又决于魏之陶舘遂分爲屯氏河大河在¶
西屯河在東二河相竝而行元帝永光中又决于清河靈鳴犢口¶
則河水分流入于博州屯河始壅塞不通後二年又决于平原則¶
東入齊入青以逹于海而下流與漯爲一王莽時河遂行漯川大¶
河不行於大伾之北而遂行於相魏之南則山澤在河之瀕者支¶
川與河之相貫者悉皆易位而與禹貢不合矣¶
方氏囘曰建紹後黄河决入鉅野溢于泗以入于淮者謂之南清¶
河由汶合濟至滄州以入海者謂之北清河是時淮僅受河之半¶
金之亡也河自開封北衛州决而入渦河以入淮一淮水獨受大¶
黃河之全以輸之海濟水之絶于王莽者今其源出河北溫州猶¶
<pb:KR2k0037_SBCK_013-34a>¶
<pb:KR2k0037_SBCK_013-35a>¶
挼黄河者運河之賊也用之一里則有一里之害避之一里則有有一里之利¶
以二百六十里之泇河避三百三十里之黄河輓運通而資泉湖之利計之善¶
者也隆慶時翁大立倡議開之差勘而䆮嗣後朱衡萬㳟㑹勘未决至萬曆三¶
年都給事侯于趙廵漕劉光國勘議費奢亦不果逓年汶泗泛溢堤潰運阻總¶
河舒應龍題准挑韓荘中心溝通彭河水道以入黄而泇口始開其後二十五¶
年河决黄堌二洪告涸糧運淺阻總河劉東星尋韓莊故道鑿良城侯遷荘及¶
挑黄泥灣至宿遷董家溝以試行運而泇脉始通至三十年河决沛縣大堤横¶
衝運道總河李化龍以黄失故道運不可恃將尋舒劉舊績而都水司主事梅¶
守相為陳泇河利運狀謂其善有六大約謂泇不己復議保堤保堤不己仍議¶
分黄不但祛民災亦以保運道也其議起自夏鎮訖于直口費僅二十萬計而¶
泇之運始行總河曹時聘復建&KR0309;修堤置驛設廵増河官立公署而泇爲坦途¶
總河劉忠復慮其易淤議以每歲三月開泇以行運九月閉之以修濬開吕壩¶
令囬空由黄于是泇黄並用云至四十年復議新開駱馬湖苐以終泇河一叚¶
<pb:KR2k0037_SBCK_013-35b>¶
未竟之功耳¶
<pb:KR2k0037_SBCK_013-36a>¶
汶河一出莱蕪縣原山之隂一出莱蕪縣界寨子村一出泰山之隂¶
仙臺嶺俱名汶水至静封鎮合流經泰安州寕陽縣分為二支一支¶
自東平州戴村鎮西南流至汶上縣㑹白馬河鵝河凢八十里出分¶
水河口南經流嘉祥鉅野凢一百里至濟寕州城南天井閘東與泗¶
沂二水合流而南一支自寕陽縣堽城&KR0309;西南流别名洸河經滋陽¶
濟寕之境合泗沂二水凢一百餘里至濟寕州城南天井閘東合分¶
水河口流来汶水又南流經鄒縣魚䑓沛縣凢四百一十里至徐州¶
合沁水東南入于淮¶
泗河出泗水縣陪尾山其源有四一出山西麓石竇内名趵突泉一¶
出山東麓石竇内名淘米泉一出山東五歩一出山東南四十歩二¶
泉無名與淘米泉合流向南遶山西一里合趵突泉西流一百七十¶
<pb:KR2k0037_SBCK_013-36b>¶
餘里至滋陽城東五里與沂水合同入金口閘又西南流三十里至¶
濟寕州城東與汶水合南逹于徐¶
沂河一出泰山郡沂水縣經沂州郯城三百餘里至邳州徑入于淮¶
一出曲阜縣尼山西流三十五里至滋陽縣城東五里與泗水合同¶
逹于徐¶
汴河出河南鄭州滎陽縣西二十里三皇山上有二廣武城相去百¶
餘歩汴水自兩城間小澗中流出東經開封府城内又東合蔡水流¶
過蕭縣至徐州城東與泗水合¶
沁河出山西沁源縣綿山東南經河内武陟獲嘉新鄉原武陽武封¶
丘祥符陳留蘭陽杞縣儀封睢州考城寕陵歸德虞城夏邑永城碭¶
山蕭縣凢一千二百餘里至徐州城東與泗水合¶
<pb:KR2k0037_SBCK_013-37a>¶
黄河出西蕃星宿海繞崑崙越積石凢八千餘里始入蘭州又東北¶
流過逹逹地凢二千五百餘里始入河東又南流一千八百餘里始¶
入河中經潼関閿鄉靈寳陜沔池新安濟源孟津孟鞏温汜水武陟¶
河隂原武荥澤陽武䓁縣合沁汴二水同逹于徐¶
　按黄河自汴梁以下数千里間河流支派牽連分合雖難悉紀然¶
　其大派不過六條其一自汴梁東北經蘭陽儀封曹鄆至陽榖入¶
　漕河其一至曹州由䨇口河分流至魚臺縣塌塲口入漕河其一¶
　至歸德州東南經虹縣宿州睢寕至宿遷入漕河其一自汴梁東¶
　南經陳留通許亳縣至懐逺縣入淮河其一自汴梁城西南經滎¶
　澤中牟尉氏陳潁至夀州正陽鎮入淮河其一即今出徐州小浮¶
　橋者是也凢此六派或勢均並流或併歸一二雖涸溢不時趍向¶
<pb:KR2k0037_SBCK_013-37b>¶
　　各異而大抵不出此六派之中徃時决沙湾决張秋則由陽榖之¶
　　派也出溜溝出飛雲橋則由魚臺之派也¶
<pb:KR2k0037_SBCK_013-38a>¶
　清河志　我朝徵於夏者謂之稅徴於秋者謂之糧即両稅之遺意行之天下二百年來未有稱¶
　不便者柰何淮北諸地冨者習為商販矛儈未必有田有田者習為詭隱未必有糧糧稅乃悉¶
　歸於单弱之丁逃絶之户每遇催科貴併該里見户則相率而逃以故蒿萊極目一望率㡬十里¶
　噫憊甚矣伊欲極之必畧倣井田之法相地勢汙仰每𢾗十里即為一井居民田廬分布其中¶
　外為溝洫以環之俾旱澇有傋盗竊有守樂生興事安土重遷則荒萊可墾經賦可完矣此¶
　百世之利非大費帑蔵不可也　今之徭役即右之力役之征在周禮有小司冦因授地之上下¶
　以均任使之多寡有均人視嵗之上下以為公旬之等差此古人雖役民而民不病於役也今制分¶
　為均徑里甲均徭有銀力二差里甲則惟銀差雖俱以鋃𢾗為凖而力差之中有視原數費至¶
　倍蓰者劑量輕重搜剔冗蠧則又在編審者之留意焉走逓夫雖非徭役正額其在兹邑則尤所¶
　當軫恤者必使應付不失而民不甚病為可耳¶
<pb:KR2k0037_SBCK_013-38b>¶
<pb:KR2k0037_SBCK_013-38b>¶
睢寕縣志　知縣申其學申文　切照縣西北一河名曰廟湾上¶
　通靈璧西水諸湖下通本縣芹溝諸湖迤邐之東則由小河口¶
　入黄河焉此水離縣治僅二里許淤塞狹隘其勢頗髙縣治居¶
　於東南其勢最下且無堤岸蔽障一遇大雨時行河不能容遂¶
　爾泛濫則東南一帶不惟城郭渰沒而居民廬舎蕩然為之一¶
　空矣使小河䟽濬惟深則宣洩易而其害猶未乆也今則小河¶
　口又淤塞矣自隆慶三年至萬曆九年本縣𬒳沉溺者已十有¶
　三年於兹幸萬曆十年天乾水涸民畧有更生之望不意今歲¶
　六月十三日不知水從何來偶爾大至平地水深丈餘至七月¶
　初六日復遭異常暴風猛雨三晝夜方止将城垣侵園居民衝¶
　沒秋禾顆粒無存其灾害又不减于隆慶間也卑職自到任以¶
　來日夕與老父講求本縣水灾根柢遂親詣處所踏勘得此水¶
　自靈璧縣東地名潼郡開一處名曰蘆溝口自本縣西地名子¶
<pb:KR2k0037_SBCK_013-39a>¶
　仙開一處名曰余家渡口此二口者所當急塞者也自畢家溝¶
　以東至縣治淤塞十八里自縣治以東至髙作淤塞十五里此¶
　二處者所當急濬者也仍不惜工費于東南沿河處所築一土¶
　堤上至潼郡下至耿車與新築土堤相接既俾上流有所歸矣¶
　又挑濬小河口務使寛且深焉仍建一石閘以防黄河倒流之¶
　患又俾下流有所洩矣庶一勞永逸而本縣乆安長治之䇿無¶
　出此矣¶
　按洪武六年置滁州太僕寺提督兩淮馬政方是時猶飬馬于¶
　官未為民病也至永樂十四年始令民飬馬有騍馬兒馬頭之¶
　設遂為民害矣弘治十七年又計歲科駒擇其尤者觧之太僕¶
　寺俵散以偹騎操其餘駒折色類府觧北京兵部買馬充邉是¶
　為俻用銀其後因所觧馬不堪用令徴價銀僉馬頭領徃北京¶
　買馬觧俵隆慶三年太僕少卿董公傳䇿監察都史謝公廷傑¶
<pb:KR2k0037_SBCK_013-39b>¶
　　等建議裁减種馬一半萬曆六年蒙南京太僕寺郷李公輔監¶
　　察御史胡公廷試請盡行變價觧部買馬充邊則邊得實用而¶
　　民免飬馬之害其法最為良便矣¶
<pb:KR2k0037_SBCK_013-40a>¶
<pb:KR2k0037_SBCK_013-41a>¶
淮関志　府城之西為浮橋為栁淮為南鎻壩為滿浦関之東為板閘西¶
為清江浦又西為河口舟之&KR1176;運河出河口及&KR1176;各壩而出逹淮所經者¶
也　淮河之南岸関之東為方壩為信壩為智壩為禮壩大河衞城之東¶
為義&KR0309;舟之&KR1176;淮河徃来及&KR1176;各壩而入逹運河所經者也　淮河之北¶
東為支家河西為草湾舟之&KR1176;海州贛榆沭陽安東各縣之逹淮所經者¶
也分布甚廣非若各関之扼要㑹而㩀通津也故星䖏老人以稽之焉¶
<pb:KR2k0037_SBCK_013-41b>¶
<pb:KR2k0037_SBCK_013-41b>¶
商税(舊例凢淮地所造一應貨物併各䖏來淮發賣之物皆有税名曰商税率/三十分賦其一收鈔有差弘治元年改鈔一貫折收銀三厘錢七文折收)¶
(銀一分觧京庫其存留者折支官/軍俸粮其有工部分司抽分者免)門攤季税原委(舊例原有門攤課税凢民/間開店生理俱照頒發時)¶
(估則例赴税司上納併入商税支銷嘉靖四十二年准委府佐一員督同税課/司官徴收除應淮動支外扣留若干聽管倉主事註銷按季報部餘盡觧京濟)¶
(邊續據叚絹𥿄果等七舖户井各鎮集頭告稱零星販賣一一納税不便有司/亦以瑣屑生弊乃立毎年包納税銀之法免其隨到隨報惟按季赴司交納名)¶
(曰季税其磨房酒麵等店照依鈔貫納銀仍名門攤/税各舖牙俱照地方赴府城清江二税課司交納)房地契税(洪武二年令/凢賣賈田宅)¶
(等項除正課外毎契一𥿄納工本銅錢四十文後議無分典賣房田每價一両/納税契銀二分三厘一毫五絲充軍餉用復因餉匱至萬曆二十一年五月内)¶
(奉文増餉每両徴銀三分四十年十月知府詹士龍詳准院道止税買者其典/房田契免税所收銀両原無定額惟以應税者赴司納税觧府類觧北京户部)¶
(濟邊充餉凢賣契一張毎銀/十両該銀一錢一分六厘)雜粮四税(淮安𥘉無四税嘉靖中淮黄肆毒人/多死徙凢所供億有派無收四十五)¶
(年知府傳希摰建議撫按題准以過&KR0309;雜粮比照瓜洲事體每石微銀一厘抵/𥙷合屬州縣夏秋税粮民壮軍餉只名一税隆慶中水災益甚民不聊生催科)¶
(逾拙継守此土者増廣前例遂有脚抽斛抽濟漕三項并前為四因名曰四税/雜粮税出自客商脚抽斛抽係抽脚斛人役應得脚價工銀濟漕係抽過壩雜)¶
<pb:KR2k0037_SBCK_013-42a>¶
(粮牙人毎價十兩原有牙用五分取一半銀二分五厘是後牙脚四散不便拘/抽議於各商扣留代納實則各役應得牙利不過便於抽觧與各商無與焉委)¶
(府衞首領官管收專聴各衞所操運官軍月粮/并河道各衙門供應諸項支用大約歲三萬金)應税貨物(米麥雜粮自北來/淮過&KR0309;前徃瓜儀)¶
(等䖏販賣者每石納濟漕銀一厘軍餉銀八毫脚抽銀五毫斛抽銀五毫謂之/四棁至淮轉賣與人徃南販賣者止納濟漕軍餉脚抽在淮發賣者止納軍餉)¶
(脚抽○萬曆六年南京河南道御史方萬山建議去其脚抽今四税之名猶存/實則三税而已○嗣部題属清江户部督收貯府用天啓五年加一萬五千兩)¶
(觧/京)醃切樑頭税(凢客商徃湖海收醃一切貨物舊例奉各院道明文徵取税/銀毎年大約七八百両不等撥二百充軍餉餘聼廵塩衙門)¶
(作正/支銷)廟灣鎮税(鎮在山陽東一百八十里有河通南北商船收税則例照依/清江府城税課司商抽四鈔收受毎歲本府委官大約收銀)¶
(二千餘両觧府併/入軍餉項下支用)清江浦工部抽税(景泰中淮安設抽分厰凢竹木等物應/干造船者三十税一以為供造漕船之)¶
(需視蕪杭十税其一者减三之二以寛商力税無定額毎歲以貨之多寡為舒/縮天順間議於淮安府税課司添設副使一員吏二員專理抽分事務每季觧)¶
(府類觧本部分司轉發提舉司八年所抽木料不堪兼商人走水匿税課司不/能制奸弊日甚本分司官始五日一次監抽矣凢商貨自南而北者俱於南瑣)¶
(厰泊自北而南者俱於清河口泊赴厰報抽方許放行後因額課不敷支/用遂税及於民船報其樑頭估定價銀亦係三十税一自是無遺税矣)應¶
<pb:KR2k0037_SBCK_013-42b>¶
抽船隻(國𥘉止抽船料以供成造漕船之用後因額課不敷遂税及於船除官/座站船給有批文照免外凢民座民船俱報樑頭或報價銀納抽其中)¶
(桅篷錨櫓等項逐一另報数目繁瑣上難稽查下滋姦弊近議民船不拘大小/楠雜各色止報樑頭估定價銀俱三十税一其餘什物總括在内商民頗便○)¶
(白粮船出口報单銀○白粮船進口繇閘銀○空民船出進口銀○裝貨民船/樑頭銀繇閘銀○淮安厰户報納樑頭其買主照契報抽三十税一○收買拆)¶
(船木板者論丈抽将此板造/小船者買主照樑頭報抽)淮安鈔関(重河贛剥航棹等船騐樑頭收銀五/尺者二分九厘有奇以上漸加○重)¶
(長烏船驗樑頭收銀五尺者/五分八厘有竒以上漸加)皇税(萬曆二十六年三殿大工肇舉工費甚鉅/言利之人始進開礦榷税中使四出江北)¶
(差太監二員一駐徐州一駐揚州儀真縣無籍棍徒營充委官星列碁布重徴/疊抽全無則例商民困憊已極三十一年漕撫都御史李三才屡請停免未䝉)¶
(俞允遂議有司包徴皇税分板閘廟湾清口直河四関府城清江二税課司榷/每年兩季一次觧赴儀真税監觧進大内○四十八年七月奉/皇太子令㫖)¶
(盡行停止商/民踴躍更生)¶
<pb:KR2k0037_SBCK_013-43a>¶
<pb:KR2k0037_SBCK_013-44a>¶
淮郡新舊聯三城説(淮舊有新舊二城用壮犄角之勢倘舊城𬒳敵則新城出/以撓之倘新城而欲乘敵則舊城出師以應之使聲勢)¶
(足相援敵人胸背皆受制必不令頓聚於兩城下焉迨聯城築而勢遂分防守/始難為力矣守則三城俱欲守而撥兵以把截慮力分而单弱可慮也脱一面)¶
(失事則敵得㩀以為巢将為持乆計矣淮民不能宿舂粮而貯薪止以日計如/城門稍閉一二日恐變且從中起矣昔撫院章公煥𥘉築聯城時府守范公檟)¶
(嘗力陳其不便状及工成舉宴范公不徃曰/非我意且他日淮難為守計矣嗚呼遠慮哉)¶
<pb:KR2k0037_SBCK_013-44b>¶
<pb:KR2k0037_SBCK_013-44b>¶
徐州志　徐州境内之山自西南來連絡東趨以極於海其河自西北至¶
縈洄南注以逹于淮二洪齟齬横絶乎其前四山連属合圍乎其外襟帶¶
江淮上游雄視枕聮河洛萬壑為宗昔人所稱東方一形勝焉信有不誣¶
者矣¶
城北五里曰九里山東西連亘凡九里相傳有穴濳通琅瑘王屋今不知¶
䖏其西一峯形如伏象俗稱象山　北十七里曰桓山(東臨泗水舊名聖/女山宋桓魋作石)¶
(槨於此/故名)東北三里曰彭城山　東北八十里曰銅山(利國驛連境相傳/古彭城廢縣在此)¶
山南有運鐡河(宋置利國監鐡冶開以通舟楫淤乆嘉/靖二十年因運河涸復濬通新桃溝)東北一百二十¶
里曰&KR1057;頭山(連徐邳滕/嶧四境)北四十里曰境山(西臨泗水/有鎮有閘)○城東四里曰¶
定國山(燕慕容紹宗擊梁梁貞/陽侯蕭明嘗營於此)東南二里為子房山(世傳子房嘗/隱于此故名)東南¶
<pb:KR2k0037_SBCK_013-45a>¶
四十里為吕梁山(下臨二洪上有雲夢梁王二城又有尉城並詳兵防其/境有雍門古雍門周善弹琴能使孟嘗君悲者居此)¶
　○城南二里曰雲龍山山有雲氣蜿蜒如龍東&KR1104;有石刻大佛故又稱¶
石佛山(唐昭宗時朱全忠遣子友𥙿敗徐州/節度使時溥軍於石佛山前即此)宋山人張天驥放鶴亭在其¶
上其隂為黄茅岡山北城南里許為戲馬䑓髙数十仭廣袤数百歩有事¶
則可用屯戍與城相表裏焉(項羽因山築䑓以觀戲馬故名魏武南侵攻/彭城弗克乃設氊帳臺上以望城中䑓循磴)¶
(而上傍有石厓雜勒古歲月名氏有丈皆&KR0674;/書筆法遒勁並剥落不可讀上有䑓頭寺)其下為蘇堤(宋蘇軾守徐時/河决為患因築)¶
(以障城自城属於䑓長二里/許民頼以全活者衆今尚存)由雲龍山南十里為太山(徐山最/大者)又四十¶
里為桃山(有驛在/山陽)桃山西南十餘里為徐山(舊名武原周時穆王命楚伐/徐偃王偃王敗走其下百姓)¶
(隨者以萬数王死民即山鑿石/室以祠之因名徐山其室見存)○城西二十五里曰楚王山(山皆赭土/禹貢厥貢)¶
(惟土五色王莾使徐州歲貢五色土皆出此山下為楚元王墓又有古塜/古井各数十迄今里諺猶謂山前九十九口井山後九十九口塜云)¶
<pb:KR2k0037_SBCK_013-45b>¶
五里為大彭山(古大彭氏封於此故名/山左右今猶稱大彭村)¶
汴河(一名沁河一名小黄河按一統志汴河源出河南滎陽縣大周山東/流至中牟縣入黄河沁河出山西沁源縣綿山東流至河南懐慶府)¶
(入黄河又按漕河志河居中汴居南沁居北河南徙則與汴合北/徙則與沁合故此河之名有三今沁水乆不逹唯河合于汴爾)由蕭縣¶
至大彭集入州境受大彭湖澱揚屍龍溝五河諸溝水(並由北/岸入)至州城西¶
九里受響水溝水二里受旱陂溝水(並由南/岸入)自城西匯于東北合泗水南¶
下其流増殺率靡有恒云¶
泗水(源出山東泗水陪尾山/源有泉四因以為名)由沛縣至謝溝入州境流十里至留城(漢張/良封)¶
(于/此)東岸受小河水(源出山東滕縣而黄山昭/陽二湖水時亦溢入焉)二十里為皮溝稍南受新溝¶
水(東北鄉拔劍飲馬諸泉並由運鐡/河流至新挑溝逹於此東岸入)十里為夾溝(有夾/溝驛)五里受北溜溝水¶
(源出沛縣泡河分/流至此西岸入)三里受境山溝水(即地崩溝源出東北鄉運端母猪/二泉流至此東岸入有橋有閘)對¶
<pb:KR2k0037_SBCK_013-46a>¶
岸受南溜溝水(源與北溜溝水同/分流至此西岸入)五里受秦溝水又五里受濁河水已上¶
西岸溝並洩湖坡諸水西水汎漲則滿餘時恒涸又十里為秦梁洪末直¶
渡受烏嘴溝水(源出城北八十里屯東冷/泉西流五里至此東岸入)十七里有三里溝三里至城東¶
北受汴水合流唐韓愈詩汴泗交流郡城角之句謂此周顯王時九鼎沒¶
于泗水彭城下鼎氣浮水上後秦始皇過彭城齋戒禱祠欲出周鼎泗水¶
上使千人求之不獲謂之鼎伏三里溝稍南分為新河至城東南復合流¶
里許為百歩洪南里許為新洪(有新洪淺橋有清水堰陳将吳明徹入冦/吕梁徐州總𬋩梁士彦頻戦不利退保州)¶
(城明徹遂堰清水以灌之/列船艦城下以圗進取)又南九里受九里溝水(由西岸入下有寒山堰/梁蕭明嘗於此壅泗水)¶
(灌彭/城)二十里東岸有狼豕溝(東鄉山水/流此溝入)十里至黄鐘集有李家溝(辛賈山/鵝児湖)¶
(水分流/至此入)三十里為吕梁洪(列子荘子並云孔子觀於吕梁縣水三十仭流/沬四十里陳太建中經畧淮北大破齊師於吕)¶
<pb:KR2k0037_SBCK_013-46b>¶
(梁後周将王軌破吳明徹於吕梁並即此唐尉遲㳟嘗䟽鑿以殺其勢有/尉城遺址有吕梁堰晋謝玄既敗符堅率衆次彭城平兖州用督䕶聞人)¶
(奭謀堰吕梁水以/利漕運有懸水村)五里為吕梁渡又五里至房村集有溝(源出歐家泉/流至此入)三¶
里受響水溝水(源出東南郷䨇并白塔二泉/流至此東岸入新建有閘)三十里至䨇溝(有泥溝湖/水由此逹)出¶
州境(史記楚破漢軍皆相隨走入糓泗水楚追擊漢軍彭城靈璧東濉水/上多殺漢軍数萬水為之不流故舊志載糓水濉水俱在州境今考)¶
(漢書注榖水即泗水下流一統志濉水在靈璧/縣東流至宿遷縣入泗今皆非州境並不書)¶
按徐河山鬰盤風氣剛勁考其舊俗人頗&KR0743;悍輕剽盖楚之風焉(出隋/書)又¶
其地薄民貧急疾顓已(出前/漢書)宋儒陳師道亦謂覇者之習以武為俗蘇軾¶
則云漢髙祖劉𥙿朱全忠皆在徐州数百里間其人以此自負雄桀之氣¶
積以成俗膽力絶人喜為剽掠小不適意則有飛揚䟦扈之心今去陳蘇¶
数百年且承平道乆俗漸丕變民知怵法畏吏不聞有骫治然舟車㑹通¶
<pb:KR2k0037_SBCK_013-47a>¶
頗稱津要徃徃競趨商販而薄耕桑野有惰農市多遊食稍以靡風相扇¶
&KR0906;失其淳龎矣¶
蕭境東西相距百数十里南北僅三之一雖西聯州治而實綿亘於州之¶
東南¶
汴河(自漢末河入於/汴故亦名黄河)由新挑溝(上接河南永/城及碭山界)入縣境歷趙家圈渡拖䋲溝¶
東鎮渡朱珊渡朱珊二泊遵護河堤(長二十里/髙八尺)越冀門渡徑縣治之北至¶
兩河口與山西湖之委流合而過凉楼溝(即舊歇凉楼/元有凉楼寺)以逹于州境宋紹¶
聖中縣令張惇䟽鑿汳水新渠以避水患陳師道為之記元大徳間逹魯¶
花赤馬徹里備禦水菑開南伏道口北鐡窓孔而城頼以全盖汴合于河¶
奔濤洶注支流潰決四出邑境厥為民孽所由來漸矣豈一朝夕之(故/云)¶
<pb:KR2k0037_SBCK_013-47b>¶
沛縣袤百十里故志所稱形勝嶧山控其左華山揖其右泗水流其北芒¶
碭亘其南以今攷之唯泗水逕于城東其他皆在疆域之外無層岡茂麓¶
以為&KR1104;阻乃維控接諸道源泉洪流四合紆廽苞絡天塹為固其東北有¶
漷水(源出山東滕縣/流入昭陽湖)東有昭陽湖(湖亘十餘里山東滕薛二縣水咸匯/於此下與薛水合至金溝口逹泗)薛¶
水(出滕薛境西流㑹昭陽/湖水自金溝口逹于泗)鴻溝河(發源滕縣流出薛河其水/汎涸有時春夏可行舟)西南有泡水¶
(即豊水循泗亭驛前入於泗正徳𥘉年黄河泛溢西南/接泡水出縣南門外飛雲橋下流入泗勢甚洶湧今涸)西北有泥溝河(水/派)¶
(來自魚䑓縣界至/沛入泡水逹於泗)南有龍泉(在縣治前舊沒於泡近河涸泉/水自下涌出不竭東接泗水)其自北而東¶
曰泗水(源見州/泗水下)流經山東魚臺縣境至沙河入縣境為沙河渡二十里為¶
胡陵城(見兵防按一統志云在魚䑓縣/東六十里盖連境地也有閘)二十里至廟道口(有/閘)三十里至縣¶
城北為北門渡匯於城東為東門渡迄城南隅受泡水為南門渡十五里¶
<pb:KR2k0037_SBCK_013-48a>¶
受金溝口水為金溝口渡(鴻溝河漷水昭陽/湖薛水合流並逹)五里為沽頭有上沽頭渡下¶
沽頭渡(各有/閘)十里至謝溝以逹于州境○縣東泗水之滸有泗水亭即¶
漢髙祖為亭長䖏(今泗亭驛/乃其故址)亭北有歌風䑓東南五里有射箭䑓(靖難/時築)二¶
十里為沛宫漢祖過沛宴故人父老於此¶
碭山境内無山其邑所名碭山乃距邑治七十里今在河南永城縣之境¶
(按史記及漢書髙祖㣲時隱於芒碭山澤間上有雲/氣吕后與人俱求得之應劭註芒属沛國碭属梁國)縣南北皆阻大河間¶
或引決黄流灌濡畎澮然䟽淤不常卒縁為病縣東六里為盤坌河十八¶
里為禮河西南五十里為夾河由夏邑縣劉富營集入縣境八十里至龍¶
扒溝入韓家道口(通汴嘉靖二十六年龍扒溝淤二里坌開一派向縣城/東南二十五里衝王龍口由原奉社地四十里至西鎮)¶
(店一槩波水為患由/蕭縣境入胡店溝)為新挑黄河五十里由虞城縣皮家口入縣境凌家¶
<pb:KR2k0037_SBCK_013-48b>¶
口(一百五里下至居家口入蕭縣境/嘉靖十九年開挖二十四年沙淤)西二十里為陳霜口河(源由虞城縣/史家皮家二)¶
(口分為両河由鎮里堌二十里至縣境西南合流入陳霜口河南行十里/至汪家口西向衝為缺口水漫東流復分為二一衝縣小南門一北行復)¶
(西遶縣北門經年為患周城以外汗漫若湖嘉靖二十六年知縣王紹元/将汪家口築堤一道長七十四丈七尺厚一丈又為月堤髙厚如之沿堤)¶
(上至鎮里堌下至髙良相口/為順水堤五十里防禦水患)北三里為三里河(由虞城縣鎮里堌二十里/至縣境吕家集北行二十)¶
(里至三里河下二十里/至禮河五里入桑葉河)九里為九里溝(今/淤)西北十五里為白川河(由虞城/縣境入)¶
(縣囬岡集十五里至白川河下二/十里至蔣家營五里入桑葉河)二十里為濁河四十里為叚庒河(由虞/城縣)¶
(境入縣囬岡集迤南嘉靖二十四年沙淤坡水漫流至䨇溝集南一/里成河三十里至桑葉河四十里至蕭縣境盤岔河北流入胡店溝)四十¶
里為新岔河(由虞城縣境北入監城集南四十里至龎家屯下二十里至/羊耳河集迤南十五里至羊村集迤北一里至五河三十里)¶
(至蕭縣/境河)東南三十里為龍扒溝(通汴嘉靖二/十六年沙淤)東北二十里為羊耳河碭縣¶
地勢窪仰低下屡經水患地多淤沙浮土雖屡濬鑿成河然一經水漲率¶
<pb:KR2k0037_SBCK_013-49a>¶
易淤塞故河渠之名變遷不常縁是以為民病日益滋焉¶
豐境廣野平原綿邈四際治北有東華山其舊治城中有厭氣䑓始皇東¶
遊時築其北五十里有泡水(上流即/豐水)自單縣流經舊縣北門(循沛縣/泗亭驛)以入¶
於泗今淤(正徳己巳黄河水溢/三十餘年湮沒無遺)時或河決則四境為壑而已縣治西南二¶
十五里有枌榆社即漢祖𥘉起禱以狥沛䖏(枌榆鄉名/社在枌榆)西三十里有大澤¶
即漢祖母夣與神遇䖏有中陽里漢髙祖故宅東北三十里有豐西澤有¶
亭亦曰豐西亭即漢祖為縣送徒驪山縱徒止飲所東北五十里有斬蛇¶
澤漢祖夜遇白蛇當道斬之即此¶
漕政漕運府在州城東門外泗河東㟁總督漕運都御史總兵參将廵¶
歷駐節之所¶
<pb:KR2k0037_SBCK_013-49b>¶
户部分司在城南門内監督粮儲主事蒞政之所本司主事一人户部題¶
奉欽依差委赴内府領微批蒞任行事凡歲一代易𥘉專督廣運倉粮¶
儲後兼理永福倉事及儧運與有任焉(永樂十三年令浙江都司并直隷/衞分官軍於淮安運粮至徐州置)¶
(倉收囤本部委/主事一員監督)廣運倉在城南三里東臨泗水即元武安州故址永樂¶
十三年建宣徳五年増剙倉厫凡一百座正徳已前中使司之嘉靖𥘉裁¶
革惟部使臨督如故歲凡額收各府州縣夏税麥粮共四萬八千一百五¶
十石本倉永樂中為漕運轉般設建至成化中改令各軍徑兊直逹而轉¶
般罷户部議单開載本倉該給徐州徐州左邳州河南歸徳四衞運軍行¶
餉近年總漕因淮安常盈倉告匱毎以江北附近衞所通融撥給兼之各¶
州縣逋負居多計歲所入擬之額数十不及其二三虗耗亦已甚矣¶
<pb:KR2k0037_SBCK_013-50a>¶
徐州洪工部分司在洪東岸面西提督本洪主事蒞政之所本洪宋元皆¶
名百歩直州城東南二里許巨石盤踞巉崿齟齬汴泗經流其上衝激怒¶
號驚濤奔浪迅疾而下舟行艱險少不戒即破壊覆溺害與洪水等故名¶
曰洪其形象川字有三道焉中曰中洪西曰外洪東曰月河(月河即/今裏洪)相傳¶
唐尉遲敬徳經畧徐州吕梁二洪爇火石爛從而鑿之遂成水道宋元祐¶
中京東轉運司上言朝廷委官度地勢穿鑿修月河石堤置上下閘　本¶
朝永樂十二年平江伯陳瑄鑿洪通漕更于洪口置閘正統七年叅将湯¶
節於洪上流築堰逼水歸月河於南口設閘壅積水勢成化中主事郭昇¶
尹珎饒泗嘉靖中主事戴䲀陳穆相継鑿去洪内亂石修砌両岸牽路石¶
&KR0309;二十五年主事馮有年修砌東岸石堤十六丈𥘉城東北汴水横流衝¶
<pb:KR2k0037_SBCK_013-50b>¶
溢運艘牽挽艱甚正徳𥘉治河郎中胡禮鑿新河自三里溝至洪上乃復¶
合流入洪始分殺水勢為漕便利無何土人&KR1169;便日漸下石堙阻叅将萬¶
表懸購䟽抉仍移所司厲禁迄今汴水雖盛猶得亡險焉本司之設專為¶
粮運先年命官不一永樂十九年侯伯分理洪間河道継差御史王矩户¶
部郎中楊璉至正統以來始銓選工部都水司主事一員領精㣲批蒞任¶
督理洪事兼理徐州境山二閘凡三年一代焉(𥘉本司不干閘務嘉靖二/十年兵部左侍郎王以旂)¶
(題奉<折 t="33"/>欽依兼理成化二十年工部侍郎杜謙建議工部添置主事一員/修治河沁水道下逹徐州洪主事以河南黒洋山河沁水利深淺尺寸月)¶
(一䟽聞弘治𥘉年添置主/事停罷本司月報如故)徐州洪閘在洪東月河南口正統中叅将湯¶
節建議設(語見/上)景泰中水漲閘壊嘉靖二十年治水兵部侍郎王以旂議¶
復　境山鎮閘在境山舊有積水閘天順四年判官潘東建後廢嘉靖二¶
<pb:KR2k0037_SBCK_013-51a>¶
十年侍郎王以旂議設今閘髙家灘水閘　淺舖一十五所(夾溝淺白/廟兒淺許)¶
(家淺白洋圈上淺白洋圈下淺梁山淺垞城淺秦梁洪淺新洪/淺九里溝淺狼屎溝淺青田淺乾谷堆淺白洋淺李家溝淺)¶
吕梁洪工部分司在洪東㟁向西提督本洪主事蒞政之所本洪在州城¶
東南五十里上下二洪綿亘七里洪中諸石森列如齒水脉勁疾遇險怒¶
號白浪騰沸一瞬数里為南北至險焉唐宋䟽鑿修治遺跡並與徐洪同¶
　本朝成化八年主事張逹修砌石堤(上洪長三十五丈/下洪長三十六丈)十六年主事費¶
瑄修築堤&KR0309;嘉靖二十一年主事徐有譲修砌石堤　吕梁上閘下閘在¶
洪南北俱正統中參将湯節建議設後壊嘉靖二十年侍郎王以旂議復¶
　淺舖七所(黄鍾集淺石橋淺孟城湾淺侯/家石淺房村淺龍塘淺䨇溝淺)¶
沽頭工部分司在沛縣治南二十里泗河東岸提督胡陵城諸閘座主事¶
<pb:KR2k0037_SBCK_013-51b>¶
蒞事之所本司自成化中　上從總漕之請差委主事一員提督閘座弘¶
治戊申罷甲寅復之正徳丁邜再罷辛未復之嘉靖癸未又罷乙未又復¶
之(黄河入漕而沽頭利渉故罷黄/河南徙而諸閘泉微故又復)今銓選更代事宜並與二洪同　胡陵¶
城閘在沛縣治北五十里&KR0674;沛縣轄　廟道口閘在沛縣治北三十里&KR0674;¶
沛縣轄沽頭上閘在沛縣治南二十里　沽頭中閘在上閘南七里¶
沽頭下閘在中閘南八里俱&KR0674;本州轄　謝溝閘在沛縣治南四十里&KR0674;¶
沛縣轄　新興閘在沛縣治南五十八里&KR0674;沛縣轄黄家閘在州治北¶
六十里&KR0674;本州轄淺舖三十四所(徐州地方十五淺謝溝小閻村淺滎/家淺泉水小閘淺留城上淺留城中)¶
(淺留城下淺賀家淺皮溝上淺皮溝中淺皮溝下淺李家淺侯村上淺侯/村下淺黄家淺沛縣地方一十九淺湖陵城淺鷄鳴䑓淺廟道口淺張家)¶
(庒淺泗亭淺金溝口淺金溝上淺金溝中淺金溝下淺魯村淺上閘上淺/上閘下淺類家淺馬家淺破閘淺下閘上淺上閘下淺梁村淺閻村淺)¶
<pb:KR2k0037_SBCK_013-52a>¶
積水閘四座(留城閘属徐州轄金溝口閘在沛縣治南八里薛河併昭/陽湖水入漕之䖏昭陽湖閘見本湖下鷄鳴䑓閘在沛縣)¶
(治東北五十/五里河北岸)蓄水昭陽湖(在縣治東北八里縈廻八十餘里北属滕縣/南属沛縣永樂八年於湖口建石閘於東西)¶
(二湖口建板閘成化八年改為石閘弘治七年重修遇漕河水涸開閘放/湖水入薛河由金溝口閘逹于漕河湖所受水不一北沙河出滕縣北龍)¶
(山西南流經魚䑓縣境入湖辛庒橋河出滕縣西南五十里南流十里入/湖漷河出滕縣界西南入湖荆溝泉出滕縣東北十五里泉眼百餘水流)¶
(迅急西南流八十里至辛庒橋漫流為澤正統六年叅将湯節/開渠十里引水入湖塞其両流故道復於此岸建囬龍以鎮之)草厰窰厰¶
六座(沛縣金溝鷄鳴䑓各一座蕭/縣豐縣各一座碭山縣二座)¶
按漕河經流徐沛之境凡二百里有竒(自沙河至謝溝一百六里為沛縣/境自謝溝至䨇溝一百二十五里)¶
(為本/州境)其支流入漕在沛境者三曰泡河(上通賈魯新開黄河流經單縣至/本縣飛雲閘橋入漕河盈涸不常)¶
曰薛河(自滕縣東髙薛二山之間來西南流二百里/㑹南沙河玉華等泉由金溝口閘入漕河)曰鷄鳴䑓東小河(在/縣)¶
(治東北五十五里源出滕縣三里橋泉併七里溝泉西南流百餘里至鷄/鳴䑓東入漕河𥘉二泉之水漫流為澤正統六年漕運叅将湯節始開渠)¶
<pb:KR2k0037_SBCK_013-52b>¶
(引入漕河置閘于河口以積水/既以濟漕又變沮洳為良田云)在州境者四曰留城小河(源出山東滕縣/黄溝泉及徽山)¶
(三家湾等泉西流八十里/至留城鎮北東岸入漕河)曰境山溝(源出東北馬跑等泉西南流三/十里至境山鎮北東岸入漕河)曰溜¶
溝河(在州城北五十五里自沛縣泡河上/流分來至許家淺北西岸入漕河)曰烏觜溝(源出城北八十里屯/東冷泉來西流三五)¶
(里至秦梁/洪入漕河)至州城北則受汴水合流據二洪險阻而黄河決嚙所必歸焉¶
夫㑹通河上受汶泗洸沂諸水搜取山澤諸泉以為漕綱之助又有安山¶
南旺昭陽諸湖瀦蓄謂之水櫃先朝尚書宋禮奉命經畫當時漕河𥘉¶
不藉黄河之水元人所謂漕以汶而不以河者此也至正統以來河勢播¶
遷倐無定所其支派大槩有六其一自汴梁東北經蘭陽儀封曹鄆至陽¶
糓縣入漕其一至曹州由䨇河口分流至魚䑓縣塌埸口入漕其一至儀¶
封縣東經歸徳府至徐州入漕其一至歸徳府東南經虹縣宿州睢寕至¶
<pb:KR2k0037_SBCK_013-53a>¶
宿遷縣入漕其一自汴梁東南經陳留通許亳縣至懷逺縣入淮其一自¶
汴梁城西南經滎澤中牟尉氏陳潁至夀州入漕自河入于漕水勢浸淫¶
諸閘沉于深淵二洪泯其險隘泉政日弛湖防盡廢至于二洪而下衝决¶
歲深厓岸寛廣一遇旱乾則汶泗諸流渙散靡濟必頼黄河之水而後漕¶
運流通如嘉靖庚子諸閘泉微二洪水涸至厪宵旰遣命重臣是可鍳已¶
然河流所趨泥沙相半若决入陽榖魚臺豊沛則漕渠淤塞經由睢宿則¶
二洪反髙全入渦淮則陵寢所繫尤難輕議全歸汴水則徐民昏墊又所¶
不堪如嘉靖丁未衝决曹縣及城武金鄉魚䑓溢于徐沛蕭碭亦可鍳已¶
要之徐沛而上非泉湖之備不能通徐吕而下非黄河之來不能濟惟在¶
䟽濬得宜隄防不失俾源泉沛注勺水不遺以為閘河之助於汴河故道¶
<pb:KR2k0037_SBCK_013-53b>¶
如野鷄岡孫継口黄陵岡諸䖏各加濬治使黄河正流南趨鳯陽以入淮¶
海假其支流從汴入泗逹于二洪以濟運道既非上出豐沛魚䑓以淤漕¶
閘又不全入渦淮以干　陵寝而徐民墊溺用是少廖則誠　國家之慶¶
生民之福也¶
萬表論曰黄河自野鷄岡而下分為二股其自東南渦河而行者則為河¶
身其自孫継口出徐州小浮橋者則為支流然皆併合於淮以入海是故¶
河流入海舎淮無他道也比歲庚子二洪水涸漕舟並阻議者謂為黄河¶
改流予則曰非也夫河流遷改宜必有漫溢之䖏計今水道只渦河孫継¶
口耳今孫継口之出徐州者既淤是當泛溢於東南之渦河何渦河之水¶
亦微至可截以&KR0309;断可識矣盖自清河以至徐沛地勢隆擁節髙一節如¶
徃年黄河盛溢之時則上漫濟寕其魯橋諸閘皆為渰沒而淮水亦㡬浸¶
<pb:KR2k0037_SBCK_013-54a>¶
城後水勢少降則自魚䑓以出糓亭再降則由飛雲橋以出沛縣而淮水¶
以次漸小又降而出徐州小浮橋則淮水亦漸平矣近年黄河之水日微¶
故小浮橋之水淤塞豈特小浮橋之水淤塞宿遷桃源二小河亦塞今准¶
安河口合流入海之䖏可以蹇裳而渉也此徐水之通塞實本於黄河之¶
贏縮非関於河之改流也又曰漕河原不用黄河之水惟用洸汶沂泗諸¶
泉溝湖之水足以濟之渡淮而西皆是清水故名清河正統十三年黄河¶
決滎陽至陽糓入漕河潰沙湾以逹於海景泰四年都御史徐有貞塞治¶
之乃分流自蘭陽東至徐入漕河以䟽殺之而黄河始合於漕然黄流尚¶
微至正德六年水勢方盛行浸漫而衝洗之矣先是黄河未衝之時清河¶
河道皆狹水故易充然亦有淺故沿河俱設淺舖毎年轉運固無滯也後¶
黄河水大來而淺舖俱沒而不用矣今觀二洪之舊堤路宛然正是先年¶
<pb:KR2k0037_SBCK_013-54b>¶
河道但二洪一向黄水浸漫年乆一旦水落石出而清河一帶淺涸人心¶
乍見不能無異其實則故河也盖自淮逹濟由㑹通以至衞河一路堤防¶
只恐黄河之水衝入爲漕河之害今徐二洪以下一向反用黄河之水而¶
忘其故及水不來則用工挑濬以引之日望其來而不可得此即所謂以¶
病爲藥也如酒本傷人之物而躭酒者一向沉溺於酒反以酒爲生一不¶
飲酒即欲死矣此非今日漕河之喻乎¶
嘉靖十五年總理河道右副都御史李如圭題切惟黄河發源具載史傳¶
今不敢煩瀆姑自寕夏爲始言之自寕夏流至延綏山西両界之間両岸¶
皆髙山石麓黄河流於其中並無衝决之患及過潼関一入河南之境両¶
岸無山地勢平衍土少沙多無所拘制而水縱其性兼之各䖏小水皆趨¶
於河而河道漸廣矣方其在於洛陽河内之境必東之勢未嘗拂逆且地¶
<pb:KR2k0037_SBCK_013-55a>¶
無髙下之分水無傾㵼之勢河道雖大衝决罕聞及入開封地界而必東¶
之勢少折向南其性已拂逆之矣况又接南北直&KR0674;山東地方地勢既有¶
髙下之殊而小水之入於河者愈多淤塞衝决之患自此始矣此黄河之¶
大槩也今之論黄河者惟言其瀰漫之勢又以其遷徙不常而謂之神水¶
遂以為不可治殊不知黄河之水泥沙相半流之急則泥沙並行流之緩¶
則泥沙停積而停積則淤之漸矣淤之既乆則河髙而不能行水性就下¶
必於其地勢之下者而趨焉趨之既乆則岸面雖若堅固水行地下岸之¶
根基已浸灌踈散而不可支矣及遇大雨時至連旬不晴河水泛漲瀰漫¶
浩蕩以不可支之岸基而遇此莫能禦之水勢頃刻奔潰一㵼千里遂成¶
河道無足怪也合無聼臣督同河南山東并南北直隷管河副使張綸等¶
備查所𬋩黄河州縣河道地理逺近動支河道銀兩打造上中下三等船¶
<pb:KR2k0037_SBCK_013-55b>¶
隻置造大小鐡扒鐡鋤分發各該管河官收領遇有淤塞即便督率人夫¶
撑駕船隻用心扒濬堅硬去䖏則用鐡鋤俾泥沙隨水而去河道為之通¶
流則傾㵼之患将漸弭矣再照黄河先年由河南蘭陽縣趙皮寨地方流¶
經考城東明長垣曹蕭等縣流入徐州近年自趙皮寨南徙由蘭陽儀封¶
歸徳寕陵睢州夏邑永城等州縣流經鳳陽地方入淮其歸徳蘭陽等州¶
縣即今水患頗大亦聼臣督行管河道責令各該𬋩河官員調用人夫修¶
築堤岸并扒濬河道務使淤塞開除自無衝决之患防䕶完固可免渰沒¶
之虞其舊黄河即今尚有微水流至徐州吕梁二洪亦合時加扒濬使不¶
致断流接濟運道且分殺黄河水勢如此則河患可息而運道亦有益矣¶
嘉靖十六年總理河道右副都御史于湛題據河南管河副使張綸呈勘¶
議得黄河為患頻年興作北衝則害及運道南决則近於王陵雖脩濬¶
<pb:KR2k0037_SBCK_013-56a>¶
之功累加而遷徙之性無常自挑河通流地勢漸下全河之水俱由此河¶
致将北行舊黄河梁靖口淤塞屡濬屡淤功用不成今年大雨連綿比於¶
徃年尤甚河水泛漲衝决数多新口一開舊河隨塞百方莫救衆力徒施¶
致将飲馬池以下一百八十里淤墊甫平其新衝决口亦有隨衝隨塞者¶
見今儀封地方三家荘于荘决口一䖏歸徳州地方北岸鄭家口决口一¶
䖏皆廣深不可堵塞一則由考城縣以趨歸徳州城下一則徑趨歸徳州¶
二水俱徑曹村口入北黄河接濟二洪惟頼此水又睢州地方南岸地丘¶
店界碑口二䖏寕陵縣地方楊驛舖一䖏共三决口俱南入亳州渦河勢¶
尤闊大且經　夀春王陵大端南岸地下今已成河誠恐水性趨下南决¶
曰乆衆水皆歸且居鄭家口上流則鄭家口不敢保其不淤淤則趨二洪¶
者少矣漕運所関誠不可以不慮也為今之計飲馬池以下所淤一百八¶
<pb:KR2k0037_SBCK_013-56b>¶
十里開之則勞費甚多然不過經符離橋通宿遷徃來商賈而已於二洪¶
無益也若於地丘店野鷄岡等口上流開鑿一河省工四十餘里通桃源¶
集舊河故道東北由丁家道口入舊黄河則趨渦河之水可截以入北河¶
接濟両洪其於夀春王陵水勢可减漕運無虞矣合候呈允通調人夫來¶
春正月𥘉旬興工挑濬等因具呈到臣臣㑹同廵撫河南右副都御史易¶
瓉廵按河南監察御史王鎬議得漕河沛縣迤北雖防黄河衝决徐吕二¶
洪實頼黄河灌注自趙皮寨支河開挑之後黄河大勢盡徙而南一股自¶
亳州渦河入淮一股自宿州符離橋至小河口入運魚䑓沛縣决口相継¶
不築自塞山東濟寕迤南人得安土耕種河南歸睢一帶歲苦渰沒梁靖¶
口舊河灌注二洪之水亦掣而南隨挑隨塞迄無成功逺近方以二洪乏¶
水為憂幸而皇天降鍳河神效靈符離橋支河淤塞中髙漫流北溢從夏¶
<pb:KR2k0037_SBCK_013-57a>¶
邑縣山西坡仍入小浮橋灌注二洪以此連年運道得以不阻今山西坡¶
水道亦復淤墊中髙以民事言之渰沒䖏所秋禾雖廢夏麥倍收以得償¶
失害少利多猶為可緩但河南地勢北髙南下今大勢既已南徙支河又¶
多淤塞若不導引分殺聴其乗勢奔崩則　夀春王陵與州縣城郭俱有¶
可慮若小浮橋断流則徐吕二洪全靠閘河之水更遇旱年泉流微細何¶
以接濟興言及此實可寒心今副使張綸議呈前來要行開挑地丘店至¶
丁家道口新河四十餘里通連舊河以免二洪淺涸之患以殺歸寕渰沒¶
之害以防　夀春王陵衝决之虞且用見在人夫物料别無加派事頗省¶
便臣等採訪人言叅酌事理委應准從¶
<pb:KR2k0037_SBCK_013-57b>¶
吕梁洪志革代役議　吕梁二閘洪夫係徐州蕭縣雜差審編當¶
𥘉賦時不逺数百里皆按圗赴役後乆役恋土逃逸日頻有司之¶
追觧文移始旁午矣正統間主事李瀛乃為牛運之令計工食之¶
費人貿一牛使之代人而運當時河流未溢或用牛可也及成化¶
弘治之年則河溢洪溜牛不可支而主事費瑄則為顧土人替當¶
之令夫瑄博學審謀有功于洪者民到于今祀之此必大有所見¶
故迄今行之不衰議者徒知革去替當之弊而不知簡易通行之¶
法何其迂也嘗考成周顧役之法代嘗行之而宋之熈寕尤以此¶
為便盖當役者既出顧募之費則其身與官無預而可以自營生¶
理終歲之間不致奔疲于百里之征矣替役者恃其土著之便受¶
其顧價而專代一年之役是雖非差役之正而彼此両便公私無¶
<pb:KR2k0037_SBCK_013-58a>¶
害亦捄時之良法也且督治有法受價有約重當有律無敢叛者¶
今之洪夫大率類此因而行之可也使行之有妨或悞我漕規則¶
数十年豈無明断者爲之一更定哉盖天下之事可因可革宜人¶
情通土俗無害于義者因之可也况両河連年水旱一人恒編二¶
役當役者雖出顧募之費而洪夫差編之外又有雜差之必當者¶
雖以身代役而利其費然本身正差亦不能免亦未免顧人代役¶
也是則户無遺差差無遺丁豈吕梁之替當者獨爲無役之民而¶
後爲之哉¶
南京毎年進貢舡隻過洪者其一則司禮監曰神帛筆料其二則¶
守備尚膳監曰鮮梅枇杷楊梅鮮笋鰣魚其三則守備不用氷者¶
曰橄㰖鮮茶木犀榴柿橘其四則尚膳監不用氷者曰天鵝醃菜¶
<pb:KR2k0037_SBCK_013-58b>¶
笋蜜櫻蘇糕鷀鴣其五則司苑局曰荸薺芋薑藕菓其六則内府¶
供用庫曰香稲苗薑其七則御馬監曰苜蓿後加以龍衣板方等¶
船而例外者亦多夫物数以三十而舟則以百艘此固舊規也今¶
則濫駕者不减千計矣嗚呼豈特洪夫之勩哉両河逓送夫役其¶
困可知矣　天下十緫粮船毎年過洪者一萬二千一百四十三¶
隻其一則南京緫曰旗手衞羽林左衞金吾前衞府軍左衞瀋陽¶
衞應天衞以及興武衞共十三衞其二則中都留守緫曰鳯陽衞¶
懐逺衞留守中衞長淮衞以及頴上所共十二衞其三則南京緫¶
曰留守左衞虎賁右衞錦衣衞鷹揚衞以及虎賁左衞共十九衞¶
其四則浙江緫曰杭州前衞紹興衞寕波衞處州衞台州衞以及¶
海寕所共十三衞其五則江北直&KR0674;緫曰淮安衞大河衞徐州衞¶
<pb:KR2k0037_SBCK_013-59a>¶
以及歸徳衞共八衞其六則江南直&KR0674;緫曰鎮江蘇州太倉鎮海¶
等十一衞其七則江北直&KR0674;緫曰揚州通州泰州塩城髙郵䓁十¶
衞其八則江西緫曰南昌袁州贛州安福等十二衞其九則湖廣¶
緫曰武昌岳州黄州蘄州荆州等十二衞其十則遮洋緫曰水軍¶
龍江廣洋等十三衞是皆洪夫所以效牽挽之力以供王人之役¶
者自春徂秋舳艫千里㠶檣蔽江¶
江東民運白糙粳糯毎年過洪者曰常州府及武進等四縣曰蘇¶
州府及吳江等六縣太倉一州曰柗江府華亭等二縣曰湖州府¶
烏程等五縣曰嘉興府及嘉興等七縣共粮一十八萬八百六十¶
餘石則以民舟運之不下千餘艘焉嗚呼東南民力盡矣¶
<pb:KR2k0037_SBCK_013-59b>¶
按洪武𥘉年四方貢賦漕于江左三十年始開海運以供遼東軍¶
餉及永樂𥘉年則漕引江南之粟一由江入海出直沽口白河運¶
至通州一由江渡淮入黄河至陽武縣陸運至衞輝府由衞河運¶
至通州九年濬元㑹通河以逹漕舟于京通十三年乃罷海運悉¶
從内河一濬真楚諸湖引江舟入淮再濬徐吕二洪引淮舟入濟¶
最後䟽汶河逹清衞漳御而濟舟長抵于直沽矣至于漕運之規¶
隨時更變盖　國𥘉海運猶因元之故也海運不給于是濟之以¶
陸運陸運未便于是継之以兊運兊運未通于是加之以長運所¶
謂長運者由江入淮由淮入濟由濟入直沽之舟也千里㠶檣三¶
時不絶于以見　國家統御之廣東南財賦之盛永國脉而壮國¶
威者在此舉矣豈前代所能及哉然富盛之餘民財必耗征役之¶
<pb:KR2k0037_SBCK_013-60a>¶
数民力多窮故食粟之士不節何以紓東南之財逋負之累不拯¶
何以紓漕卒之苦濫駕之禁不嚴何以恤両河之夫黄河之溢未¶
平何以祛淤塞之患所謂圗乆安長治之術于雍熈豐皡之日庻¶
運事有頼而河道無滯矣經國者其長計熟慮之哉¶
<pb:KR2k0037_SBCK_013-60b>¶
　陳師道汳水新渠記¶
汳句于蕭其闕如玦水經謂河至滎陽茛蕩渠出焉渠至陽武其¶
下爲沙蔡水是也其出爲陰溝溝至浚儀其下爲渦别爲汳汳至¶
蒙别爲獲餘波迤于淮陽東歷彭蕭城于沺注謂鴻溝官度甾獲¶
丹後與渠一也禹塞滎澤而通渠于甫田其後河&KR0999;然入焉卽索¶
水也漢書地理志滎陽旣汴水又有狼湯而受沛蒙有獲水首受¶
甾獲至彭城入泗以余考之河渠書云自禹之後滎陽引河爲鴻¶
溝以通宋鄭陳蔡曹衛與濟汝淮泗㑹于楚而竹書紀年梁惠成¶
王入河于甫田又引而東明非禹之書舊也書曰濟入于河東出¶
于陶丘北者入而復出也溢爲滎者濟之别滎波既豬障而東之¶
也周官又謂豫之川滎洛幽兗之川河沛則河南無濟矣其謂茛¶
<pb:KR2k0037_SBCK_013-61a>¶
蕩受濟禹塞滎澤而用河者皆失之漢志莨蕩無出甾獲無始蓋¶
略之也余謂與經合而滎水諸書皆不載又疑渠汳為二而滎有¶
一焉杜佑以經作于順帝之後詭誕無據而注叙渠源或河或泲¶
或河泲合其説不一次其所經紛錯悖戾而志亦闊略不具辨始¶
末蓋皆不可考也自漢河末入于汳灌注兗豫永平中遵導汳自¶
滎陽别而東北至千乗入于海而河于是故瀆在新渠之南注所¶
謂絶河而受索自此始隋開皇中因漢之舊導河于汳大業初合¶
河索為通濟渠别而東南入于淮而故道竭今始東都受退水為¶
臭河於畿為白溝於宋為長沙於單為石梁於徐為汳而入於南¶
清南清故泗也蓋自三都而東畿宋亳宿單濟之間千里四來而¶
故道淺狹夏春不勝舟秋水大至亦不能受也蕭故附庸之國城¶
<pb:KR2k0037_SBCK_013-61b>¶
小不足居民又列肆於河外每水至南里之民皆徙避之廬舍没¶
焉率數歲一逢民以為病紹聖三年縣令朝奉郎張惇始自西河¶
因故作新支為大渠合于東河以道滯而後溺於是富者出財壮¶
者出力日勸旬勞旣月而成邑人相與語曰渠議舊矣更數令不¶
決而卒成于吾侯孰有惠而不報者乎於是不詞而同欲紀於石¶
以屬余余謂張侯其居善守行峻而言道以成其名其仕善義不¶
畏不侮以登于治其可紀者多矣而諸父兄弟獨有見於末者何¶
也夫善爲治者人兽知其善而已至其所善蓋莫得而言也渠之¶
興作有迹其效在今此邑人之所欲書也遂為之書¶
<pb:KR2k0037_SBCK_013-62a>¶
<pb:KR2k0037_SBCK_013-63a>¶
金石錄漢張子房殘碑已斷裂摩滅不可次叙獨其¶
額尚完題漢故張侯之碑在今彭城古留城子房廟中¶
驗其字畫蓋東漢時所立樂史寰宇記陳留縣有張¶
良墓引城冢紀云張良封陳留侯食邑小黄一萬户漢¶
為良築城因名張良城今陳留有子房廟貌甚盛余按¶
漢書地里志註留屬陳故稱陳留宋亦有留彭城留是¶
也子房傳曰始臣起下邳与上㑹留臣願封留足矣下邳¶
与彭城相近而此碑漢人所立乃在彭城然則子房所封非¶
陳留明矣城冢記誕妄蓋不足信也¶
<pb:KR2k0037_SBCK_013-63b>¶
<pb:KR2k0037_SBCK_013-63b>¶
