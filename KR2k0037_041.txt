# -*- mode: mandoku-view; -*-
#+TITLE: 天下郡國利病書
#+DATE: 2015-09-12 00:41:26.071246
#+PROPERTY: ID KR2k0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 41
#+PROPERTY: FILE SB10n0698-2806天下郡國利病書-第二千八百零六册.
<pb:KR2k0037_SBCK_041-1a>¶
韶州府¶
鎮三翁源之鎮曰三華(在三華嶺下隆&KR0159;壬申南贑都御史李棠/平諸㓂遂建鎮城以善後行臺在焉縣主)¶
(簿領/之)英德之鎮曰清溪(在淸溪巡司上成化中巡檢彭驥立小磚/城周迴一百五十丈遇警入鎮地方頼之)¶
(年乆/漸圯)曰浛光(在縣西一百里浛洭縣廢址洪武中置浛光廵司嵗/乆傾圯正徳元年同知韓銑立為鎮城清遠懷集&KR0889;)¶
(㓂至則居民㩀鎮/以守)¶
堡八曲江之堡曰上道曰白沙　曰&KR0291;舗　曰鮮溪　曰黃金¶
(已上七堡俱/防江邉多盗)仁化之堡曰髙岡(在縣東北/十里長江)曰石塘(在縣西四十里/石塘都)¶
曰繁華(在縣東五/十里古下)¶
營四十三曲江之营曰中堂曰蘇渡曰亂石曰魚樑曰磨刀曰白¶
茫曰簔衣曰黄茅曰烏石曰高橋曰小坑曰連環曰大嶺曰白土¶
<pb:KR2k0037_SBCK_041-1b>¶
(在城南五十/里虎榜山左)曰濛&KR2712;(在驛左/五里)曰官村仁化之营曰平安(在縣東北/五十里扶)¶
(溪/都)曰&KR0777;石(在縣東五十/里扶溪都)曰厚塘(在縣東五十/里扶溪都)曰水西(在縣北七十/里康溪都㤙)¶
(溪)乳源之营曰白花(在縣北一百八/十里瓦窰岡)英德之营曰金皂口曰虎尾¶
逕(清遠西山猺寇道出於/此嘉靖中立今廢)曰魚梁埠曰麻埠曰燕石(在清/泉都)曰大廟¶
(在&KR0058;峝营下正德八年通判何旵立三营前臨大江/後通山峝最為要害山猺海㓂頼以保障)曰殺鷄坑曰¶
流寨(在懐義都近/淸遠境今廢)曰鹿子磯曰黄寨(當清遠猺㓂出入之路/嘉靖中立今/廢)曰沙¶
口埠(在三板/灘下)曰三板灘(在清/溪下)曰望夫岡(在縣東/二十里)曰石尾曰塘角(在/洸)¶
(口巡司下正德三年僉/憲吴廷舉立)曰猺田(在象/岡都)曰朱峒(在大陂都並正德/中通判莫相立)曰¶
跌牛石(嘉靖中立防東/山猺寇今廢)曰&KR0058;峒(在塘角营下/今移鎮隔江)曰太平(在懐義/都今廢)曰&KR0017;¶
子(在縣西一/里許今廢)曰縣前(在南/山下)曰波羅坑(在白蕉/舖下)¶
<pb:KR2k0037_SBCK_041-2a>¶
寨六曲江之寨曰鷄冠(在府城/北十里)曰古羊(在城北/五十里)曰老龍(在城北/三十里)曰¶
上窰(在城西/北三里)乳源之寨曰天德(在縣東十五里一名石門寨周迴/石甃如城元義士鄧可賢率衆守)¶
(此)翁源之寨曰麻砂(在縣東南五十里冝/陽鄉一名撗石寨)¶
關二乳源之関曰風門(在風門/山下)曰小梅(在縣西三十里地名馬頭/相傳唐開元前上京通)¶
(路)¶
隘三十一楽昌之隘曰黄土嶺(在縣東三十里路通/仁化境)曰龍山口(在/縣)¶
(東北三十里/通桂陽縣)曰銅鑼坪(在縣東/三十里)曰象牙山曰塘口(在縣西北一百/五十里通宜章)¶
(縣)曰九牛嶺(在縣南五十里/通乳源境)仁化之隘曰風門凹曰赤石逕(在縣/西四)¶
(十里平/山都)曰七里逕(在縣西六十/里石塘都)曰長江(在縣北七十/里扶溪都)曰城口(在縣/北九)¶
(十里康/溪都)乳源之隘曰分水凹(在縣南一百/二十里)曰平頭(路通湖廣/宜章鄉縣)曰黄¶
<pb:KR2k0037_SBCK_041-2b>¶
金峒(路呾宜/章曰)曰月坪杉木角(路通陽山/鄉)曰高車嶺(在縣西北一/百七十里)¶
曰平(在縣西梅花峝/俱鄉民守禦)翁源之隘曰桂丫山曰南北嶺(去縣一百八/十里長安)¶
曰東桃嶺(去縣一百二十/里懷德鄉)曰銀塲逕(去縣一百五十/里長安鄉)曰冬&KR0438;嶺曰¶
佛子凹(去縣一百/二十里)曰道姑巗曰甲子磜(以上八隘俱近江西龍南)¶
(惠州河源南雄/始興多賊故置)曰梅花(在長安鄉去縣一百二十/里路通河源縣)曰畫眉(在長安/鄉去縣)¶
(一百九十里/路通龍南縣)曰九曲(去縣二十里/抵曲江英德)曰太平(去縣七十里/抵始興曲江)英德之隘¶
曰㰖坑(在甘棠/下都)¶
阬冶　銅岡銀塲(在乳源縣<折 t="33"/>溪都宋末廢/元再啓釁民不勝苦復禁)大富鉛塲(在翁源縣/東一百二)¶
(十里懐德都宋皇祐元年置/宋末鉛盡故廢)大湖鉛塲(在翁源縣西北四十里長/安鄉宋皇佑置後以費大)¶
(利小/遂廢)開陽里鐡塲(在翁源縣北九十里長安鄉/宋皇佑置/後廢)梯子嶺錫塲(在英德/淸泉都)¶
<pb:KR2k0037_SBCK_041-3a>¶
(苲嶺每採錫流水傷稼/&KR0851;代隨開隨禁)¶
南雄府¶
堡五保昌之堡曰脩仁　始興之堡曰界灘　曰斜潭　曰江口¶
　曰水口¶
隘二十保昌之隘曰平田凹　曰不勞石　曰南畒　曰葉田䓁¶
六口子　曰紅梅　曰北坑村子口　曰百歩　曰芋頭嶺　曰¶
趙坑口子　曰百順　曰林溪石閑塘源三口子　曰冬&KR0438;　曰¶
紅地村口子　始興之隘曰沙田　曰猪子狹　曰花腰石　曰¶
河溪廟　曰桂丫山　曰凉口　曰楊子坑¶
惠州府¶
<pb:KR2k0037_SBCK_041-3b>¶
鎮五　河源之鎮曰囬龍(北四十里/赤溪水口)曰平地(永順都/漳溪)長楽之鎮曰南¶
安(南九/十里)曰鑑興(南五/十里)永安之鎮曰中鎮¶
堡一　河源之堡曰石城(在古城嘉靖二十一/年知縣劉錦立)¶
營二十七　歸善之营曰蜆殻岡(嘉靖三十年歸/愽二縣民自建)曰大星港口(今/廢)¶
曰西涌(今/廢)曰鬰頭(今/廢)曰盤貟(今/廢)曰乾溪(今/廢)曰碧甲(今/廢)愽羅之营曰¶
橘子舖曰南坑曰橋子頭(三营地方俱界龍門第六七䓁屯嘉靖/二十九年僉事&KR0057;瑛立以防流賊)¶
曰㯽榔潭　海豐之营曰油坑(在石塘/都)曰河田(今/廢)曰赤岡(與海豊/惠来連)¶
(界南離海三十里北深/山多盗成化八年立)曰射道山(在縣南二十里/嘉靖十一年立)曰湖東澳曰魚¶
尾澳　曰南沙　曰南竈曰長沙(即麗江浦一名長沙港口/在縣南八十里)曰石¶
山曰大德(濵/海)曰大磨　和平之营曰東营(東岳/覩側)曰南营(南門外俱/僉事施儒)¶
<pb:KR2k0037_SBCK_041-4a>¶
<pb:KR2k0037_SBCK_041-5a>¶
隘四(十七)河源之隘曰南湖(在縣逕之外/近赤溪宋田)曰中村(在惠化上坪/與龍南為界)¶
曰古雲(在大洲都二啚諸鎮/隘有驚屯兵俻禦)長楽之隘曰丹竹曰桔洞曰中溪(三/营)¶
(俱西賊淵藪溪洞阻深蹊徑岐錯安逺丹竹楼黄鄕堡賊巢隣勢/相聮絡加之以冶鉄之卒䨇頭角上髙坑九莭狐䓁山烏合釀禍)¶
(邑南七十里猴子同漳宼入掲陽必由之詔安小叚之賊驀越饒/平之小榕或由大埔之苦竹既入潮境奔潰肆出西北五花嶂九)¶
(連山数百里&KR0189;&KR0469;玄徑奸宄投竄其中<折 t="33"/>勅兵憲鎮于長楽設詰/奸簿一員設十三都廵司于此以扼吉贑南侵設水口廵司于南)¶
(以断漳汀入冦東西雖無官守東以四都隘西以大坪隘皆民兵/戍之)¶
和平之隘曰烏虎鎮(東六十里弘治十五/年立今廢)曰東水(西通翁/源縣)曰驢子¶
(南抵/龍南)曰黄竹坑(北抵/龍南)曰陽波曰三浙水(東北八十里在岑岡龍南/抵界嘉靖三十三年立)¶
曰&KR0058;頭鎮(東一百二十里廣三圖/三十四年立)曰古鎮(與陽波三隘)曰三角山¶
曰髙車水(正德五年/立今廢)曰九連山(去縣一/百里)曰銀坑曰古楼坪(在泉沙/埔其逕)¶
<pb:KR2k0037_SBCK_041-5b>¶
(通掲陽興寕二縣/及芙蓉梅林䓁隘)曰榕𣗳(七都水口地方上通梅林赤/竹諸逕及歸善程鄉二縣)曰平塘曰¶
董源塘曰大莂曰荺竹嶂(去車塘隘十里以安遠興寕賊多出没/正德十二年兵俻僉事顧應祥議立)¶
曰曽田曰梅林(在塘湖通海豐及本縣綿洋/七輋逕黄沙䓁隘)曰黄沙(上通塘湖龍/村下通黄流)¶
(渡左通海豊葵頭嶂/右通中鎮大逕地方)曰赤竹逕　曰隘頭嶺(琴岡都地方通歸善/上通九丫𣗳下通圍)¶
(子/固)曰滑石逕(琴岡都通坡都/下棉洋地方)曰七輋逕曰分水凹(其逕通揭陽潮/陽海豐諸縣距)¶
(本縣棉洋留沙諸鄉十/餘里通海林黄沙諸隘)曰鵞䑕嶂(琴江都上鎮通/十三都巡司)曰赤溪嶂(通海/豐)¶
興寕之隘曰四都(東四十/五里)曰大坪(西北六十里/金北西)曰逕心(東五十/里乆廢)曰¶
筠竹嶺(西二/十里)曰水口(東南四/十里)曰龍歸(乆/廢)曰羅岡(西北八十/里乆廢附縣志議)¶
(邑界汀贑僻于郡東北隅山城孤立勢若懸危迤北九十里大望/山盗界連九縣山高地廣盗賊奔竄於此官軍急難撲㓕)¶
永安之隘曰觧沙逕(琴江都上/鎮𡊮田)曰芙蓉逕(琴江都上/鎮通河源)曰象鼻逕(琴/江)¶
<pb:KR2k0037_SBCK_041-6a>¶
(都四/圖)曰火戴逕(琴江都地/名秋溪)曰迯軍嶂曰中溪嶂曰大逕曰下逕曰¶
青草湖(琴江都上鎮通/河源藍&KR0014;都)曰公坑(琴江/都)曰横排(琴江/都)¶
烽堠十八　歸善之烽堠曰大星嶺曰竹山嶺曰潭洲角曰西涌¶
嶺曰碧甲嶺(以上平/海所)海豊之烽堠曰牛鼻曰麗江山曰麗江門曰¶
平安曰新逕曰小漠(以上六䖏俱濵海地/方海㓂出没之區)曰甲子港曰青山曰娘¶
岡曰銀瓶山曰白沙湖曰大磨山曰東坑山(俱捷/勝所)¶
海澳四　歸善之澳曰大星海(平海/所)曰淘娘山(碧甲廵司對屬東/莞大鵬所地方可)¶
(藏賊船数百艘嘉靖三十一年/廵簡孫鏞請于海道填塞可守)海豐之澳曰海豐所曰甲子門¶
潮州府¶
鎮五海陽之鎮曰北関(在縣東南/六十里)潮陽之鎮曰興安(在縣治/三十里)其曰¶
<pb:KR2k0037_SBCK_041-6b>¶
<pb:KR2k0037_SBCK_041-6b>¶
曰腰古(在義/化都)曰圓子曰山徑(在石/室都)饒平之隘曰魚村曰小榕(俱在/縣東)¶
(南)曰九村曰嶺脚(俱在縣/東北)曰黄崗曰黄山坑大埔之隘曰虎頭砂¶
(在縣/北)曰平砂(在縣/北)曰長窖(在縣/東南)曰箭竹凹(在縣/東)曰大麻(在縣/西)曰隂¶
那口(在縣/西)曰鴉鵲坪(在縣/南)曰莒村(在縣/南)曰天門嶺(在縣/南)曰楓朗(在/縣)¶
(南)曰白猴(在縣/東南)惠來之隘曰武寕(界潮/陽)曰大陂(界海/豊)平遠之隘曰¶
石鎮村(在縣/西南)曰九曲岃(在石/窟都)曰崆頭障(在縣/西北)曰俞田逕(在縣/東南)普寕¶
之隘曰北関(在北/門右)曰南関(在學/前右)澄海之隘曰冠隴曰鮀浦曰南洋¶
曰烏汀背　論曰潮郡十縣皆阻山帶海而最為險害者程鄉¶
之徑饒平惠來澄海之澳港平遠之隘山峒葱鬰海濤噴薄或連¶
閩越或通廣惠瓊崖及外夷之屬號為水國最覇勝矣山川之氣¶
<pb:KR2k0037_SBCK_041-7a>¶
代有慿依故治則贒哲藉以興亂則鯨鯢藪之狐兎穴之其初漢¶
一大縣爾𠕅析而四又𠕅而七已又𠕅析而十行部典𨛦及防守¶
之員綬纍纍不絶豈非有&KR0357;於歷年山海之氛民莫必其命耶邇¶
來自任公整飭兵戎兹土稍得息肩後至者儻亦有當暑戒寒之¶
思乎語曰不恃無亂恃在禦亂恃吾無以生亂深慮哉是可以長¶
世¶
<pb:KR2k0037_SBCK_041-7b>¶
<pb:KR2k0037_SBCK_041-7b>¶
兵防　兵署　鎮守&KR0291;兵府(正統末黄蕭養亂設副總兵賊平裁/革後以廣東界在江閩多警復設總)¶
(兵駐劄程鄉興寕嘉靖四十三年/督撫侍&KR0048;吴桂芳奏移潮州駐劄)南澳&KR0291;兵府(萬暦三年提督尚/書殷正茂奉部咨)¶
(㩀福建巡撫劉堯誨㑹題開設駐劄/南澳信地以為聮守兩省門户)𠫵將府(原設後因設&KR0291;兵駐/潮遂改惠潮陸路𠫵)¶
(將為惠潮把&KR0291;後總督御史李遷題復萬曆八年總督/侍&KR0048;劉堯誨題革十一年總督侍&KR0048;郭應聘題復)¶
礦冶　潮礦冶出海陽䓁五縣每年𦗟各縣啇民採山置冶每冶¶
一座&KR0010;納軍餉銀二十三兩前去收礦煉鐡各山座數不等計通¶
共餉銀一千兩　海陽縣豊政都山&KR0163;(約二/十座)揭陽縣藍田山場(約/一)¶
(二/座)程鄉縣柗口山&KR0163;(約五/六座)大埔縣清遠　洲山&KR0163;(約十/座)平遠縣長¶
田義化山&KR0163;(約十/餘座)¶
鹽法　&KR0163;鹽(潮鹽産於潮陽䓁四縣招収䓁&KR0163;竈户鹽丁納課糧/開埕漏晒塩收積在&KR0163;以待鹽啇到&KR0163;敗賣不得船)¶
<pb:KR2k0037_SBCK_041-8a>¶
(載出百里外即/為私鹽有禁)潮陽招收&KR0163;　饒平東界小江&KR0163;　澄海西界小¶
　江&KR0163;　惠來𨺚井場　𣙜鹽(廣濟橋啇從本府管橋官領票到/&KR0163;収買運至橋門照依先納在庫)¶
(餉銀每啇半名上塩船一隻毎隻九艙每艙二十八吊每吊一百/五十斤實秤塩一萬斤對納餉銀七両四錢一分六毫秤加塩一)¶
(斤即為挾帶七倍行罰掣放上橋/另領户部引目照住三河發賣)鹽餉(天順以前&KR0010;徴三百/餘兩厯成化弘治正)¶
(德間知府談倫奏<折 t="33"/>准鹽利代納南澳虗粮遂增至四千兩&KR0851;嘉/𨺚間又増至一萬八千二百八十八兩九錢萬曆十三年又添増)¶
(閠月餉五百八兩十四年因布政追徴塩鈔遂增鈔啇十名徴銀/二千六百一十二兩抵納海陽䓁縣户口塩鈔銀十六年又増埠)¶
(頭菜塩餉銀一千両通計共餉銀/二萬二千三百九十六两九錢)橋商(原額七十名萬曆十四年/增鈔商十名代納通府塩)¶
(鈔本年内又増啇二十名足一百之数每&KR0010;納餉上鹽分為六大/班至二十年改為四大班分為四十小班每小班一名納餉銀五)¶
(十六兩上塩三萬七千八百斤一嵗共納餉銀二百二十四兩上/塩十萬六千斤領引四十三道毎引帶塩一千七百五十斤萬曆)¶
(十年以前先納餉後賣塩近年以來餉增路塞今年納餉明年賣/塩啇始稱困餉期一至有以数金貼人代納者)¶
<pb:KR2k0037_SBCK_041-8b>¶
行塩地方(廣啇從塩法道領引到招収䓁場照引㡬道買塩若干/白海運至南雄踰嶺接賣淮商從西関而下直抵三姑)¶
(灘謂之南塩橋商領給軍門大票到東界䓁埸買塩聼管橋官掣/秤上橋領户部引目至三河接賣汀商踰嶺𬨨贑州袁臨䓁府瑞)¶
(金㑹昌石城等七縣從東関而下謂之汀塩二路合賣自正德四/年起各定地方嘉靖四十五年廣商侵賣𬨨界潮塩路塞𨺚慶二)¶
(年又開至萬曆十一年復塞路塞餉増是以十四年以後尚有積/餉在庫一萬五千零兩而未上塩者啇民之困至此極矣)¶
埠頭菜鹽(橋下海陽等七縣埠頭先因啇外奸民告餉二千兩後/被勢侵其餉逋&KR0018;萬曆十六年察院蔡夢說革去一半)¶
(尚存一千兩責令橋商販納每季納二百五十兩每小班納二十/五兩餉通百商匀納塩輪二十商領示鎮埠𤼵賣)¶
龍川和平塩餉(橋上餉塩運至長楽縣𬨨青溪嶺食入龍川和平/二縣原無另餉萬曆十八年因廣商射利告納餉)¶
(爭賣惠潮道從二縣民議願食潮塩断令潮商代納又増餉銀二/百一十一両六錢八分&KR0010;夏冬二季追觧)¶
衙塩(道府縣儒學并諸職衙門所用細塩從百啇上橋/班數抽銀販塩煎送&KR0010;用銀八十兩在正餉之外)¶
<pb:KR2k0037_SBCK_041-9a>¶
<pb:KR2k0037_SBCK_041-10a>¶
冒起宗陽電山海信防圖説¶
陽電地方北枕山南靣海東接廣肇西通雷亷葢嶺西二郡之咽喉也¶
水陸迂廻不下二千里粤稽祖制神電一衞以及陽江海朗𩀱魚寕川¶
四所皆附于邊海又設新興陽春信宜高州石城五所皆附於邊山水¶
陸犬牙相制有司泛中恊守亦一尉一史之意㦲而泄泄至今日僅存¶
其名矣試言陸信北自新興捻村兵營接藍坑營交界起東自恩平官¶
耒&KR0985;接新會信界起厯琅　營而西抵石城之髙嶺營與富亷接界止¶
郊洞遼曠叢隂莾薄計程一千二百餘里設有恩平陽電高州吴川肆¶
兵營分布信防㨿險扼吭此則陸信之大略也以水信言之東則自廣¶
海寨芒州接界起西至白鴿寨　州交界止汪洋瀚海宼盗出没計汛¶
凡八百里設有海朗𩀱魚限門蓮頭肆水寨劄船分守扼要哨防此則¶
<pb:KR2k0037_SBCK_041-10b>¶
海防之大略也葢海廣則隙多地廣則險衆也近年兵額日縮餉額日¶
虧船額日减軍額日缺雖規制如&KR0004;而迹類象人塗馬所謂指臂使而¶
首尾應者則茫乎未之講也¶
　　肇屬山海圖説¶
肇屬自新興而下彌望&KR0189;巒𤎆炊寥落北自稔村兵營起至石井營而¶
抵恩平縣則百三十里東自官来&KR0985;至靖東營而抵恩平則八十里地¶
當新會新寕之交山賊肆出標掠非嚴兵防禦地方無安枕之期若馬¶
岡倉歩開平等處肩寕會而枕封慶尤索稱逋逃　數邑錯壤圡孽竊¶
發雖開平屯額設官兵七十餘名而去縣治則九十里矣議者謂恩陽¶
守𤰅秋冬應移劄于恩平豈無見㢤繇平南營而東至蓮塘稍涉而南¶
至長寕凡百二十里而抵陽江縣自縣而南三十里則有海殷寨啇賈¶
<pb:KR2k0037_SBCK_041-11a>¶
輻輳㕓市星羅越港門而歴銃城是為北津撫民此𫠦謂大要害也自¶
寨而東二十里則有海朗所去陽江僅五十里有警呼吸可通第所城¶
孤懸積弁與猾民作奸扞網幾如南陽之不可問非嚴約束之令無以¶
破海上接濟之囮也繇陽江西門歸善營歴麻橋黄桐蚺蛇楽安髙嶺¶
平望而西上太墟則為陽電兵營矣由太&KR0469;至儒峝則為電白縣界矣¶
由儒峝轉折而東上五十里又為陽江之𩀱魚寨而所城在焉去陽江¶
一百七十里去電白八十餘里卒有緩急&KR0014;一呼而即至㢤是在當事¶
者萬分毖飭務令營寨合防軍兵夾䕶庶陸可穪平壤而環海可恃為¶
長城矣¶
　　海朗寨所圖説¶
按海朗兵冊現在官兵計百五十四貟名𢧐船一十二&KR0215;東接廣海西¶
<pb:KR2k0037_SBCK_041-11b>¶
界𩀱魚楼船組練雄㩀上㳺屹然一天塹㢤第本港内通陽江陽春䓁¶
䖏商賈輳集奸宄易生港中雖設有鏡城城設有銃臺三座港門津要¶
似可資控守但港外無臺可振勢既孤懸由港門而越銳城即北津撫¶
民環居其地此軰鷹眼未化梟氣猶存每以繒艚出海捕魚為生若邀¶
刦若接濟若勾引未可信其必無也况乎土宄敢于扞網旗軍串青袗¶
子復従而翼之㢤今恊總許三才任事方新&KR0063;申嚴&KR0197;令凡漁舟出入¶
朝徃暮返不許遨逰逗留致開釁際此為捄時之第一要著若本寨去¶
縣城三十里去所城二十里𫠦去縣城則五十餘里所軍弱不能攴而¶
鋴軍少有可用一值汛期督𤼵海朗陸哨官兵為之犄角庶幾孤懸者¶
不至為孤注耳¶
　　𩀱魚寨所圖説¶
<pb:KR2k0037_SBCK_041-12a>¶
雙魚寨設有寨城一座内置発汛公晉及寨署哨捕兵房守險之制亦¶
云宻矣兵船一十二&KR0215;官兵四百四十四員名左哨派守雙魚港内通¶
𩀱魚所城港門両山對峙鏡臺三座復有東山官兵㨿險而賊未敢䘚¶
犯也去寨八里則有𩀱魚所城離陽江縣一百七十里離電白縣九十¶
餘里聲援遮曠實為邊海孤城外洋勢難遥控覺察責在瞭軍每&KR0010;春¶
汛除督發雙魚一哨官兵外又例調東西両山各營兵協守所城并一¶
帶海岸若冬汛則止𩀱魚一哨虗&KR0063;故事矣右哨派守豐頭港與海朗¶
寨接界港内通織箐&KR0469;五餘里則至太平驛防奸緝盗未可刻踈况龍¶
高山夙&KR0197;盗藪山勢延綿路通雙魚信海奸宄窺伺踈防常駕客船藏¶
盗出入相應嚴飭海朗會哨分防毋以一港為秦越可也¶
　　高屬山海圖説¶
<pb:KR2k0037_SBCK_041-12b>¶
自儒垌分界電邑錯壤于是有陽電營官兵接防自大墟歴麻緦等營¶
皆地當要衝時聞刦掠歴營而西至夏藍及麻西營凡一百二十里而¶
抵電白縣南有蓮頭海面在焉港門遼䦚非他處可比也自電城西出¶
烏石歴䈥竹夾呉川之那蓬等營南至上廓凡一百五十里而抵吳川¶
縣去縣南二十五里則為限寨港門設有銃臺新營設有戍䘚乃吳川¶
一哨官兵為之分防也本港内通芷&KR1760;及梅禄墟皆盗賊豕&KR0723;之區又¶
自電城之烏石歴苦藤營西至平崗北入高州　菜營而抵髙州府城¶
乃陽電官兵信地一百三十里也髙州而北由狂邏營至淋水營凡八¶
十里抵信冝縣則與廣西之博白陸川為界與猺獠&KR0462;居笑駕馭隄防¶
惟以不踈不擾為善䇿焉高州而南自漎田厯樟木等營接陽電兵防¶
而西入化州再厯兵營而至髙嶺凡一百三十里西抵石城縣深菁叢¶
<pb:KR2k0037_SBCK_041-13a>¶
林&KR0600;虎窟穴非申嚴斥堠不免西賊之衝突自此西下三十里為太安¶
中火又西去五十里為横山堡皆雷州交錯之地地方互相諉缷每致¶
踈虞若西北之亷州三了那網等䖏以至息安堡官橋紅嶺一带地方¶
原有高州官兵一哨守之近日又移劄石城遏入犯之西賊笑統而論¶
之髙郡南控滄&KR0538;北&KR0018;叢菁故大小放雞蓮頭赤水限門海陵皆高凉¶
之唇歯其新興恩平石城信冝陽春諸邑則髙凉之門户也¶
　　&KR1567;頭寨港圖説¶
蓮頭港近在電白縣城之南設有銃臺三座戰船一十七&KR0215;官兵分防¶
信海東接雙魚西界限門二百餘里左哨則山厚港為信右哨則以赤¶
水港為信各分領兵船五&KR0215;而把總官則領兵船七&KR0215;劄守蓮頭三港¶
之中葢以蓮頭港門遼𣺌無可㨿也然銃臺雖設僅可䖍張聲勢無&KR0014;¶
<pb:KR2k0037_SBCK_041-13b>¶
及遠况港外海洋如大小黄埕鷄山愽賀青洲皆環對城南&KR0197;海洋之¶
最險者議者謂築樁塞港效往　故事庶𤰅電城一重之藩籬是矣然¶
而水深港闊未易用力且言之易行之難行于有事之日易行于無事¶
之日難為目前計惟&KR0063;練舟師習水𢧐勤哨探嚴汛防多積糗粮使圡¶
兵不敢私家客兵不敢登岸更整𤰅快艦遇賊必追有警必應何難禠¶
小醜么麽之&KR0334;㢤今點騐大船止存陸&KR0197;一&KR0215;七&KR0197;二隻其餘盡改八¶
號艟艚小船笑原其將大改小之意亦欲以櫓楫代風濤㨗于追給耳¶
此可&KR0641;勝于裏海波平浪静之䖏非可施于汪洋萬頃長年䄂手之䖏¶
也且本寨凡有突犯必係廣料聮䑸大船楼棚髙至二三丈艟艚卑小¶
𫝑不及三之一&KR0014;仰面而擊之㢤至于海船火器莫𬨨班鳩銃而現在¶
所存者僅一十四門尚不及海雙二寨一船之器計非增造五六十門¶
<pb:KR2k0037_SBCK_041-14a>¶
不可議者欲扣本寨官兵之粮以備料價鍼頭削鐵不堪令賊聞也再¶
查本寨官捕兵原額四百四十員名而懸額不&KR0024;虚伍充數者居其半¶
即見伍捕兵皆捕魚土人雖習慣不畏風波而窮餒不堪鼓屬且暮夜¶
歸家擅離汛守誅之不可勝誅今欲一兵得一兵之實用非募廣肇習¶
水之客兵不可也若夫岸賊則有窝主海賊則慿接濟在電白海濵如¶
蓮頭白蕉南海山厚等村之民專以捕魚為業中有一等奸民凡遇有¶
賊在海便&KR0127;身投入詐穪被擄使家屬告案假為勒贖張夲公然多運¶
酒糈與賊交通使官兵不敢盤詰教猱升木導虎為倀勾連盤固習為¶
固然恐非五日京兆所&KR0014;徹底破除也敢以告後之君子¶
　　限門寨海港圖説¶
限門之要害兩嶼夾峙厥口水淺屈曲為蜒必俟潮漲舟始放轉&KR0190;回¶
<pb:KR2k0037_SBCK_041-14b>¶
而後進嶼寨防官兵共四百四十貟名𢧐船一十七隻以八隻派守本¶
港上接蓮頭下至隄門港口東西錯置銃臺四座内通芷&KR1760;呉川縣城¶
以及梅禄&KR0469;埠并化州髙州一带港門離縣治僅三十里每嵗三四間¶
閩艚販糴數百人如風雨之驟至人非土著奸偽易滋司是港者塞萌¶
杜漸視之如敵至可也右哨領船僅九&KR0215;派防新門接連白鴿寨信海¶
北港去吴川縣九十里内通石城之梁家灘奸宄不時竊𤼵外海尤極¶
汪洋該哨一官尤冝慎選可令闒冗之庸材鑚營之積猾充之㢤大都¶
本寨㨿限門之險扼銃城之要大㓂未易窺犯絶内港導引察外海情¶
形是在淂人而已笑¶
　　石城所山海圖説¶
本所𨽻石城縣治洪武年間奉調雷州䘙後千户所官軍鎮守以邑在¶
<pb:KR2k0037_SBCK_041-15a>¶
山峒間猺獠編垊錯壤&KR0462;居且使節絡繹啇賈徴逐為四郡之通衢故¶
也城之北雉堞遶建于山巔東百里抵化州西百里抵楽安所南七十¶
里抵遂溪北一百二十里扺廣西之慱白縣東北九十里扺陸川縣東¶
南一百五十里抵呉川縣西北一百五十里抵廣西之舊林曹村西北¶
百餘里抵楽民所所雖附縣官軍以隔屬相推諉刁疲散漫城守空虗¶
故西賊時時突擾截禦罔聞查東北六十里有曰三合堡者地接博白¶
陸川之邊界猺狼盗賊更畨騷動曾設官兵防守旋&KR0167;掣回遂致乗瑕¶
擣虗&KR0010;無寕日非仍復堡兵無以杜鴟張也其正西六十里曰横山堡¶
當亷路之衝䆳谷叢林迯亡恃為渊海又西一百二十里曰吴浦墩近¶
慱白縣之邊界狼猺逼處地方土賊搆之出刦此皆西隅原守之險要¶
亦有原守之軍兵覈實而整頓之則石城之卦畛固矣此外若東南之¶
<pb:KR2k0037_SBCK_041-15b>¶
梁家灘壤連遂溪啇船灣泊縣西之凌禄司近枕珠池尤㓺盗横&KR1405;之¶
地因並及之¶
　　寕川所山海圖説¶
寕川所即附寕川縣東南瀕海西北&KR0018;山縣城南去二十五里有限門¶
海港有沙&KR0387;兩行自外逹内凡二十餘里賊若舍舟登岸歩抵芷&KR1760;距¶
縣所僅五里許耳縣之有墟曰梅禄生歯盈萬米穀魚塩板木&KR0266;具等¶
皆丘聚于此漳人駕白艚春來秋去以貨昜米動以千百計故此墟之¶
當庶甲于西嶺乎盗賊之垂涎而嵅圖入犯也計本所見在旗軍屯駐¶
郭内者僅二百八十餘名鶉形鵠状何足為有無惟合限門為截禦聮¶
海港之偵廵水陸交防寕民恊力耽耽者庶有惮乎¶
　　信冝所山防圖説¶
<pb:KR2k0037_SBCK_041-16a>¶
信冝所附縣同城設居萬山逼近羅旁界連西粤鬰林北流等州縣穿¶
溪絡谷居雜狼猺叢林宻箐之間奸徒伏焉旗軍僅三百餘披破甲持¶
白挺弱不堪守無問戰矣故近日屡創西賊營兵之力居多按正統九¶
年間曽設有狼兵五百九十餘名給官田米伍百七十餘石以餉之居¶
以資捍圉行以&KR0063;徵調未嘗不資一臂今迯亡故絶僅存者皆亡命之¶
流孽耳間存真狼一二説者又有非我族類之虞然使撫綏駕馭淂其道¶
詎狼心之終不可化㢤儻更於懐郷北流之界特設精兵一枝北鞏信¶
宜之籓䘙西壯石城之聲授外絶狼猺之窺伺内杜奸宄之勾結是在¶
縣所文武恊力共圖之耳¶
　　海朗𩀱魚蓮頭限門四寨圖説¶
水汛東自廣海寨起西至白鴿寨界止合計四寨為程共八百餘里没¶
<pb:KR2k0037_SBCK_041-16b>¶
海置戍雖穪鶴列而所守者不徒在險而在要焉四寨情形業各指其¶
概矣今更合而論之電白&KR1567;頭為最衝吴川限門次之陽江海朗次之¶
𩀱魚又次之信地中惟島嶼山灣賊船潜泊如上自海朗則有娘澳大¶
澳海陵戙船澳若𩀱魚蓮頭則有獨州青洲大小黄埕放鷄山下而限¶
門則有新門三合窝硐洲廣州灣等處皆可劄船賊每寄椗其中窺伺¶
貨艘徃來即為掩襲剽掠之事以故陽電特設一𠫵將居中調度儻不¶
時申嚴各寨把哨務令兵不離汛更選𤰅堅整快船數隻多設摃椇銃¶
&KR0266;精選慣歴波濤善揺㯭諳放鏡之目兵共五六十名一遇賊警即飛¶
駕出洋衝鋒追截而各兵船復合力夾攻之賊未有不披靡就擒者固¶
卦疆以安堂奥其在亷勇之將領乎¶
　　恩平陽電髙州吳川四營圖説¶
<pb:KR2k0037_SBCK_041-17a>¶
六信四營官兵分防兩郡要隘通計一千二百餘里法曰分無所不分¶
則𤰅無所不寡今每營多者一隊少者止三四各以之當隼撃豕&KR0723;之¶
賊來不&KR0014;禦去不&KR0014;追徐徐蹣&KR1552;其後而已矣然一二小醜在在有之¶
又未可以噎廢食也今查恩平之東如蜆岡官來&KR0985;一帶北如田心樓¶
&KR0985;一带俱與新會新寕錯壤賊以羅漢山為窟穴官兵不敢越界窮追¶
相應詳請督府分撥標下精勇官兵百名屯劄東路之要地𬨨有警报¶
扼截歸巢追兵夾追一鼓成擒笑其在陽電之大墟麻緦等營一𢃄路¶
通陽春百足大山盗賊潜踪伏刦寔由&KR0985;口其聚衆紏党則圑劄龍高¶
山其假牧牛為名入山褁糧接濟者則附近之圡人也此&KR0063;責成陽江¶
縣嚴行保甲杜塞盗萌而又于太平等䖏屯兵百名北可扼百足山&KR0985;¶
之出入南可㫁龍高山之屯聚矣此外如分營置防戢小醜而張聲援¶
<pb:KR2k0037_SBCK_041-17b>¶
次而髙州營次而吴川營棊布已周母容置喙¶
　　神電衞所官軍圖説¶
國&KR0004;開郡設衞立縣置所合陸海而犬牙相制有深意存焉豕平日久¶
軍䘙廢弛至于今而敝壊極关查神電一䘙原額其軍四千八百餘名¶
僅六百六十有五高州陽江䓁所每所一千一百&KR0137;二百名僅各存一¶
百五十&KR0137;二百餘最多者亦不𬨨三百莫可䆒詰矣今以邊海伍䘙所¶
言之海朗𩀱魚偏守一隅防禦情形已載二寨圖説至于神電陽江寕¶
川皆附縣城頃閱陽江所軍鶉衣百結無異乞兒神電衞皆豪右&KR0694;光¶
名存寔缺甚則子衿攬買粮米印官莫敢誰何嗷嗷窮䘚&KR0010;無粒糈充¶
腹上下欺䝉三尺不按可謂非吾軰之咎乎其附山伍所若新興尚當¶
要道若髙州猶近郡城或可恃以無恐他如陽春周城之一所設居萬¶
<pb:KR2k0037_SBCK_041-18a>¶
　山中去電白且三百餘里天臺等䖏圡宄嘯聚每從百&KR0085;山&KR0985;口出入¶
　肆行刦據一遇官兵即走入百足内兎脫矣其出而&KR0197;召則皆圑劄于¶
　陽春之龍高山中也陽春雖設官兵一哨哨官轄于有司不受營將調¶
　度相&KR0063;請撥肇標勁兵五十名扼駐太平聞警即由㨗&KR0563;疾趨至百足¶
　&KR0563;口則賊之歸路絕矣以上衞所皆附山邊海嶺表要區當事者極力¶
　整刷何難漸奏籹寕而前人推之後人今日俟之明日可為長太息也¶
　　　北津撫民恊總圖説¶
　北津即今海朗寨港也先年海賊許恩受撫因令揷住港口海岸且耕¶
　且漁復給其子許應舉以恊總名色責以統馭撫民恊守北津原議逓¶
　年將自造料船并漁船共十隻目兵二百名徃守戙船澳海靣口粮以¶
　出汛日起攴收汛日止此澳孤懸大海中係𩀱魚寨信地賊船每抛劄¶
<pb:KR2k0037_SBCK_041-18b>¶
其中故以習慣之撫民守之適來撫民官亦久不到汛海賊有無之情¶
形亦無一字具報浸成故事矣但撫民一枝善鳥銃出八蛟宫蜃宅若¶
平地今冝申嚴責成令之𤰅船練兵出洋守汛不時偵報一遵受撫之¶
初議不則治以弛防梗令之罪無少貸野心狼子庶不至以萬頃為三¶
窟矣¶
正統六年九月廣東陽江守禦千户所奏本所上中下三坊隘所在海嶼中待有倭寇難¶
於飛報乞於肇慶府陽江縣那貢壽文二都設渡船以備警急從之¶
<pb:KR2k0037_SBCK_041-19a>¶
髙州府¶
营十一茂名之营三曰熱水(在縣東/一百里)曰平鋪曰沙田(在縣東/六十里)電白¶
之营曰龍門(在德/善鄉)化州之营曰箬葉曰水車(今/廢)石城之营曰馬鞍¶
曰髙樓(在縣/北)曰兩家灘(在縣東/南海澳)曰龜子曰青平¶
堡九茂名之堡曰舊電曰(在平山/巡司)電白之堡曰獅子(在德/善鄉)曰三橋¶
(即那/夏驛)信宜之堡曰嶺底(在縣東/六十里)曰忠堂(在縣東/九十里)化州之堡曰梁家¶
沙(在州東一/百九十里)石城之堡曰横山(在縣西/四十里)曰三合(在縣東北/五十里)¶
隘四茂名之隘曰桃垌閘　電白之隘曰蕉林(在德/善鄉)曰陀埇曰三¶
乂閘¶
廉州府¶
<pb:KR2k0037_SBCK_041-19b>¶
　諸峝　曰貼浪(在貼浪都思牙村宋黄令鑑為峝長或傳馬援征/交阯時有黄萬定者青州人從征有功留守邉境)¶
(其後子孫分守七峝至宋俱為長官司元世祖以峝長黄世華討/賊功賜牌印至/國朝洪武&KR0004;始收之仍為峝長云)¶
　曰時羅(在時羅都宋/峝長黄令岳)曰如昔(在如昔都思勒村宋黄令德為峝長/宣德間為交夷所䧟峝長移居那&KR0171;)¶
(隘)曰慱是(在如昔都丫葛村宋黄令欽為峝長宣德間峝長黄建/與澌凛峝長黄金廣鑑山峝長黄子嬌古森峝長黄寛)¶
(叛降交夷嘉靖二十一/年莫登庸納欵乃歸)曰澌凛(在貼浪都澌凛村宋黄令謝為峝/長𨺚&KR0159;五年有趙元璧者廣西上)¶
(思州人狡猾惑衆襲殺峝長並㩀慱是古森鑑山四峝知州李時/英𫉬元璧誅之而其子良臣仍㨿其地訓練精兵六百餘人願捍)¶
(邉境知州董廷欽招撫時蓋萬曆二十年也二十二年交阯鄭柗/犯邉良臣與𢧐大敗之獻俘兩院給以冠𢃄然良臣暴酷不&KR0014;得)¶
(衆既死土酋黄錫誘交人皆背䓁率衆攻峝擄良臣妻子知州王/世守請兵誅錫䓁四峝始定今議以哨官防守其地不復任峝長)¶
(云)曰鑑山(在如昔都羅浮村/宋黄令宣為峝長)曰古森(在貼浪都宋黄/令祚為峝長)曰時休(近管/界巡)¶
(司漢光武時有禢純旺者亦從馬援征交阯賊平留守邕欽界永/楽間時羅峝長以事革去旺孫貴成始移守時羅其地今屬有司)¶
<pb:KR2k0037_SBCK_041-20a>¶
营三十一合浦之营曰北营(在城北/濠外)曰新寮(在府東北五十里清/和鄉通廣西雲蘆六)¶
(湖蕉林䓁䖏成/化間建土城)曰山口(在永安所城外與慱/白化州石城兼界)曰清頭(去永安城/五十里)曰¶
陸湖(在府/東北)曰黄逕(去府四/十里在大洸港)曰木港(在府北三十里後設丹/竹营今改為舖)¶
曰城隍(去府治三百里今改/永平巡司以上廢)欽州之营曰黄土(即舊防城营在時/羅都交阯兼界州)¶
(廢知州董廷欽/復建改今名)曰黃觀(在新/立鄉)曰墰瓦(即舊總捕营在州/東北二百里)曰龍門(在/龍)¶
(門/港)曰平銀(在州東/三十里)曰濟時(在州東/七十里)曰大暮水(在州北/三十里以上存)曰羅浮¶
(在防城外一百/一十里河洲村)曰思勒(在防城外九十里初以河洲营去州治遠/餽運悉由夷界又於江平地界設思勒包)¶
(冲二营各相&KR0063;援包冲先廢後軍兵/因事逃散復廢思勒)曰上扶龍(在貼浪都通十萬/大山接廣西交阯)¶
(界)曰白皮(在白/皮村)曰方家(在方/家村)曰烟通(在&KR0196;通嶺通/龍門海口)曰溢坑(在烏雷/嶺北近)¶
(海)曰陸眼(在永楽鄉/以上俱廢)靈山之营曰那暮(在縣南二百/里慱峩鄉)曰丹竹(在縣/南一)¶
<pb:KR2k0037_SBCK_041-20b>¶
(百七十里/上安業鄉)曰山心(在縣北二十/里宋㤗鄉)曰管根(在縣西一百二/十里下甲鄉以上俱存)曰格木¶
(在縣西一百里/今改為公舘)曰譚家(在縣東十五/里上武安鄉)曰羊角(在縣西南二百/三十里上殳鄉)曰團¶
河(去縣一百九十里西鄉中寕都舊調官軍防守遷西鄉/巡簡司于此正德間廢巡檢司亦遷還舊所以上俱廢)¶
堡二&KR0149;山之堡曰石𨺚(在合浦&KR0149;山二/縣兼界)曰洪崖(在縣北/三十里)¶
関三合浦之関曰東関(在府東北今/改名條風)欽州之関曰天板(在州西/六十里)曰¶
漁洪(在州西北/三十里)隘四合浦之隘曰新寮(府城東五/十里今廢)欽州之隘曰¶
那蘇(在如昔都接交夷界如/昔峝長黄鳯陽居此)曰稔均(在那蘇南相去七里/隘外即交阯大海)曰那𨺚¶
(在那蘇東相去十餘里隘外即交/阯大海有小徑奸民通夷由此路)墩十五合浦之墩曰山口(在/府)¶
(東北一百四十/里山口舖旁)曰平鴨(在府東北一百里/平鴨舖旁今廢)曰珠塲(在府東南七十/里珠塲港口)曰¶
龍潭(在府南四十/里龍潭寨)曰高德(在府西南三十/里高德港口)曰獨江(在府南一十里/獨江村)¶
<pb:KR2k0037_SBCK_041-21a>¶
曰安寕(在府南十/里近山村)曰西塲(在府西五十里葛/麻山西塲寨)曰冠頭(在府西南五/十里冠頭嶺)¶
(上)欽州之墩曰茶山(在州東南十/里茶山嶺)曰青鳩(在州西南十/里木蘭村旁)曰金竹(去/州)¶
(三十里在金竹村/有水可通交阯)曰大鹿(在州南大海中/西近交阯界)曰小鹿(在大鹿/墩下)曰羅墩¶
(在州南<折 t="33"/>黄土营與交阯/永安州分界)堠十二合浦之堠曰川江(在府東南八/十里川江村)¶
(前)曰隴村(在府東南七十/里隴村寨前)曰白沙(在府南五十/里白沙寨)曰豐城(在永安城/西海旁一)¶
(里豊城/寨前)曰白望(在永安城西一/里白望村今廢)曰丹兠(在永安城東/北五里今廢)曰英羅(在永/安城)¶
(東十里吳/羅寨前)曰武刀(在府南四十/里武刀村)曰飲馬(在府西南四/十里飲馬村)曰珠塲曰獨¶
江曰西塲(俱見/上)¶
珠池　珠池七曰青鶯曰楊梅曰烏坭曰白沙曰平江曰㫁望曰¶
海渚(俱在冠頭嶺外大海中上/下相去約一百八十三里)守池巡司一曰珠塲寨十七曰烏¶
<pb:KR2k0037_SBCK_041-21b>¶
　兎曰淩祿曰英羅曰蕭村曰井村曰對逹曰豊城曰黄坭曰川江¶
　曰隴村曰調埠曰珠塲曰白沙曰武刀曰龍潭曰古里曰西塲¶
　　珠考(南越志珠有九品大五分以上至一寸八分分為八品有/光彩一邉水平似覆釡鋃名璫珠璫珠之次為走珠走珠)¶
(之次為滑珠滑珠之次為官兩珠兩珠之次為税珠稅珠之次/為/苻珠○徐衷南方草木状凡採珠常三月用五牲祈禱若)¶
(祠𥙊有失則風攪海水或有大魚在蚌左石自蚌珠長三寸半/在漲海中其一寸三分其光色一旁小平形似覆釜為苐一璫)¶
(珠凡三品其十寸三分雖有光色形不圓正為苐二滑珠凡三/品○萬震南州異物志合浦有民善逰採珠兒年十餘便教入)¶
(水求珠官禁民採巧盗者蹲水底剖蚌得好珠吞之而出○雜/記珠池居海中蛋人没而得蚌剖珠蓋蛋丁皆居海艇中採珠)¶
(以大船環池以石懸大絙别以小䋲繫諸蛋腰没水取珠氣迫/則撼䋲繩動船人&KR0116;乃絞取人縁大絙上前志所載如此聞永)¶
(楽初尚沒水取人多塟沙魚腹或止䋲繫手足存耳因議以鐵/為耙取之所得尚少最後所得今法木柱板口兩角墜石用本)¶
(地山麻䋲絞作兠如<折 t="33"/>囊状䋲繫船兩旁惟乗風行舟兠重則蚌/滿取法無踰此矣注十一)¶
<pb:KR2k0037_SBCK_041-22a>¶
亷州府志永楽七年夏四月交趾萬寕賊㓂欽州廵海都指揮¶
李珪討平之(交趾賊阮瑶舡至欽州如洪村焚刼居民及長墽林/墟二廵司&KR0492;&KR0213;寨栅殆盡珪奉命以楼舡百艘提兵)¶
(萬人自廣達雷而至遣官軍追及交趾萬寕縣海上破之𫉬舡二/十七艘俘𫉬賊首范牙阮邊及家属男女一百六十人送京師誅)¶
之　八年冬十二月倭賊䧟亷州府學教授王翰死之十四年¶
夏五月庚戌增置欽州驛逓(交趾總兵官英國公張輔言自廣東/欽州天涯驛&KR0052;猫尾港至涌淪佛淘)¶
(從萬寕縣扺交趾多繇水路陸行止二百九十一里比丘温故路/近七驛宜設水馬逓轉以便徃來從之設欽州防城佛淘二水驛)¶
(寕越涌淪二逓運所佛淘巡簡司靈山縣龍門安遷/二馬驛安河格水二逓運所改天涯水驛為水馬驛)宣德二年¶
冬十二月棄交趾布政司欽州澌凛峝長黄金廣䓁以四峝叛附¶
安南(自交趾郡縣後簡定陳季擴陳月湖相継倡亂皆英囯公討/平之永楽十六年土巡簡黎利叛宣德二年詭求立陳氏後)¶
(遣使詔諭令具實陳氏子孫以聞即与册封如洪武舊制而總兵/官王通遂率三司府縣官吏還交趾用是後淪於夷矣/欽州時)¶
<pb:KR2k0037_SBCK_041-22b>¶
(羅貼浪如昔郡七峝北連左右両江南接交趾宋元置峝長轄峝/丁以保守疆境元時黄世華䓁殺賊有功始授以金牌印信𠑽七)¶
(峝長官子孫世襲<折 t="33"/>国&KR0004;廖永忠取廣東郡縣皆投欵上印綬仍/給新印七峝以蕞爾不復給印且革去長官止称峝長以故諸酋)¶
(各懐觖望至是金廣䓁以澌凛羅浮古森葛原䓁四峝一十九村/二百七十户叛附安南黎氏封&KR0563;畧使&KR0052;畧同知僉事䓁官仍世)¶
(守其土以/属萬寕州)正統五年秋九月廵按御史朱鑑奉　璽書率都布¶
按三司官至欽州掲榜招叛民黄金廣黄寛黄子嬌黄建䓁不至¶
乃還　景泰二年夏四月山猺㓂亷州府六月十三日夜黄屋山¶
賊黄公龎䧟欽州(公龎鬰/林州人)三年賊掠石康　天順三年秋八月¶
流賊㓂靈山縣僉事林錦都指揮歐磐畫䇿平之(時廣西八寨諸/巢賊紏合渡江)¶
(攻䧟城池擄掠人畜占耕石𨺚堡民田𫝑/甚猖獗民盡急迯散錦与磐畫䇿弭之)詔禁欽廉啇人毋得¶
與安南交通(先因𫉬安南盗珠賊范貟䓁有勑問安南国王安南/囬奏迤東瀕海村人潜与欽亷賈客交通盗汆珠池)¶
<pb:KR2k0037_SBCK_041-23a>¶
(已行懲治本䖏頭目勑出榜禁約欽亷瀕海啇販之人不許潜与/安南交通仍令廉州府衞廵視遇賊盗珠務捕擒𫉬䆒問奏請𤼵)¶
(落)五年蠻賊流刼㢘州府知府饒秉鑑禦之大敗其衆(是時廣/西賊流)¶
(刼聚衆一千五百餘徒掠百劳大埇䓁村先期秉鑑令所属州縣/編立火夫委官督領以待至是率民兵前後斬𫉬七百餘級)¶
六年春二月流賊㓂石康知縣羅紳使其子鑑率民兵出𢧐敗之¶
　三月流賊復掠石康東堂鄉羅鑑率兵追之𢧐於倒木嶺遇害¶
(時賊衆兵少鑑以/矢盡為賊所害)冬十二月賊䧟永安城　廣西龍山賊㓂&KR0149;¶
山太學生擅昭擊之𢧐敗遇害　成化元年秋八月乙&KR0407;大藤賊¶
分㓂䧟廉州僉都御史韓雍遣將削平之　三年冬十月流賊䧟¶
石康知縣羅紳死之十一月賊犯&KR0149;山把&KR0291;滕漢督兵追之奪囘¶
石康縣印　七年以石康縣併入合浦(時知府林錦/具奏裁革)十六年僉¶
<pb:KR2k0037_SBCK_041-23b>¶
事林錦征八寨諸賊(寨賊自天順以來&KR0018;固行刼錦奏調官/軍征之知府劉烜撫之分住永平諸山)正¶
德三年寨賊黄師苟稱㓂僉事鄧㮣討平之(自知府劉烜安撫之/後八寨餘黨時為民)¶
(害㮣以三府檄調兵討之賊皆奔竄命&KR0291;旗王英/千户陳容以招撫誘之凢摛六十餘人至是稍戢)七年賊首廖¶
公廣㓂&KR0149;山合浦僉事李志剛誘而擒之(公廣以八寨餘黨居永/平寨占耕民田不輸賦)¶
(税日益作孽志剛聞/軍門以計擒之)八年秋八月安南入㓂欽州百户謝惠帥¶
兵徃禦敗於淡水灣死之(時官軍僅滿百而賊兵多於我惠不量/彼已遂敗没免者四五人上状當路匿)¶
(不以/聞)十一年冬十月交賊㓂西塩塲指揮范鎧擊敗之　十四¶
年秋八月交賊入㓂舟至方家港欽州千户趙瑾撃敗之　嘉靖¶
十年冬十二月賊刼&KR0149;山縣庫&KR0101;生莫如勤率兵擒之(先是八年/之間刼庫)¶
(者四未有得賊要領者至是踰城而入殺廵捕百户邵經及民兵/七人攻開長春門而去如勤率軍快尾之至永淳縣𫉬賊杜徳勝)¶
<pb:KR2k0037_SBCK_041-24a>¶
(䓁五人鞫岀黨𩔗/送軍門斬之)十六年夏安南黎太陽黄父命黄父郡來奔¶
(時莫登/庸内亂)十九年春命兵部尚書毛伯温咸寕侯&KR0311;鸞如廣陳議¶
處安南冬安南莫登庸䧏納之(十一月初三日登庸素衣繋組/率小目耆士䓁各以尺帛東頭)¶
(赴鎮南関投欽遥望<折 t="33"/>龍亭恐懼制伏脱履跣足北面五拜三叩/頭畢隨向軍門𠕅拜時布政楊銓祀儥𠫵政蕭曉張岳翁萬逹副)¶
(使鄭宗古僉事許路總兵張純𠫵將李荣都指揮石泫䓁諭<折 t="33"/>朝/廷恩威暫令待罪還国登庸遣親侄莫文明舊臣許三省䓁二十)¶
(八人奉表入<折 t="33"/>朝願請正朔去僣號歸欽州/四峝侵地伯温納䧏奏聞/詔從之)二十一年夏六月¶
收復四峝民歸籍二十六年安南夷裔莫正中莫文明莫福山¶
率其家属百餘人來奔(登庸䓁奔欽州投訴觧赴軍門提督侍&KR0048;/張岳奏𤼵韶州肇慶清逺安住給米有差)¶
　二十七年冬十月安南叛賊范子儀范子流䓁率衆㓂欽州百¶
户許鎮與𢧐於龍門港死之命都指揮俞大猷督兵勦之伏誅(子/儀)¶
<pb:KR2k0037_SBCK_041-24b>¶
(子流率舟師擁衆至欽州詐稱宏瀷己卒以迎莫正中嗣位為名/圍城刼聚殺傷官兵提督侍&KR0048;歐陽必進請改福建指揮俞大猷)¶
(於廣東都司督調漢達土兵一萬禦之生擒范子流俘斬一/千一百名級子儀乗風遯走既而宏瀷擒斬之亟首軍門)四¶
十年春三月海㓂至大石屯登岸逼近郊知府熊琦率官兵禦之¶
賊乗潮走四十四年冬海㓂呉平刼畧入廉州界𠫵將湯克寛¶
都指揮傅&KR0063;嘉率舟師追之　四十五年春二月師次龍門追及¶
於交趾破之　萬曆四年海北兵備趙可懐上水利議未果行(其/畧)¶
(曰亷州轄州一縣二東一百餘里即廣西慱白地挿入合浦之間/廣東開建縣雖属肇實梧之接壤臣以開建冝轄扵梧而慱白冝)¶
(割於㢘然以慱属亷非獨亷之利也慱<折 t="33"/>去梧陸行六七日至亷/僅二日由梧遡流至慱計十餘日㢘至慱三日此地利之便也合)¶
(浦至石城息安中間慱白之界数十里奸民肅聚伏路截境徑啇/旅驚心官司捕緝不能越境其梗道之害又如此慱白人比合浦)¶
(多强悍徃徃刼掠一越境無淂詰問况挟私仇以報復遡上司以/抵餙每称兵人禍巳雖郡縣吏亦付之無可奈何臣閲審録内事)¶
<pb:KR2k0037_SBCK_041-25a>¶
(多連愽勾攝公文十無一繳所産穀食多於合浦合浦所産魚塩/陶冶嘗轉貿慱白慱吏以遏糴為利藪以魚塩為壟断若属之㢘)¶
(於民便於/政和也)冬十一月倭㓂攻永安所城指揮張本守之遂及海¶
川营新寮開海兵俻僉事督兵禦之𫝑盖猖獗殺狼目韋真官軍¶
不能制　十二月副&KR0291;兵張元勲追倭賊於亷州香草江大破之¶
　七年&KR0149;山縣石塘狼賊黃璋弟羅和尚搆黨作亂海北兵備僉¶
事熊惟學以推官劉子麒率兵討之為賊𫠦𫉬知府周宗武移檄¶
諭之乃還遂益兵剿擒羅和尚黃璋弟䧟死　八年賊黨覃雲明¶
就擒(先是鄉民寗&KR0052;&KR0311;訐經知其必來復仇乃率衆断其歸路官/兵擣其巢穴雲明計窮食絶乃𫉬之知府周宗武撫其餘黨)¶
(令守石塘請設山防官得專提調地方頼是以/安今石塘犀塘乎寕皆知府周宗武之功也)是&KR0010;設山防通¶
判一員築城開市恊守指揮一貟　十年八月烏兎那思蛋民盗¶
<pb:KR2k0037_SBCK_041-25b>¶
珠永安𫠦千户田治督軍捕之戰死海北分廵兵備薛夢雷勦平¶
之　二十一年夷人莫登讓為黎氏所逐携其妻僕来奔欽州知¶
州董廷欽納之後潜遁他境三十五年冬十二月二十七日交¶
趾賊突䧟欽州城㢘州指揮當弘謨將兵禦之雷廉副&KR0291;兵楊&KR0063;¶
春兵及欽州而還潿州遊繋張継科自永安𤼵兵次葛蔴山不進¶
(交趾賊翁冨搆黨乗小舟百餘衆至数千人&KR0052;龍門入州城遂䧟/百户吕朝烱狂走吏目挺然&KR0013;𫉬随釋學正李嘉諭罵賊而死楊)¶
(&KR0063;春但兵/及欽境還)三十六年正月夷賊復侵欽州圍其城同知曽遇指¶
揮當弘謨力保孤城有数十人望城指畫者謨引兵射殺之賊退¶
　二十八日夷賊復㓂中軍祝國泰百户孔榕禦於龍門大𢧐死¶
之哨官朱子連𢧐扵南屯之朱家巷死之(是時守龍門哨百户孔/榕廵海中軍把&KR0291;祝国)¶
<pb:KR2k0037_SBCK_041-26a>¶
<pb:KR2k0037_SBCK_041-27a>¶
(將登舟挾留都御史熊佯示招撫以緩其<折 t="33"/>宻檄福建五虎&KR0291;兵/鄭芝龍會勦賊艫群繞死𢧐芝龍&KR0108;力一鼔殱之餘黨悉平)¶
九年三月流賊百餘刼那𨺚¶
諸峝(附)¶
貼浪峝(在貼浪都思牙村宋為長官司黄令鑑為峝主其孫黄世/華在元世祖時以討兩江峝賊黄聖許功授以金牌印信)¶
(國初収罷/為峝長)時羅峝(在時羅都宋以黄令岳為峝主<折 t="33"/>國&KR0004;收印/罷為峝長永楽間以事革相傳漢有榻純旺)¶
(者從伏波將軍馬援征交阯有功賊平留守欽邕二界居時休峝/在&KR0249;界廵檢司地至是命其孫/貴城移守時羅為峝長)¶
思勒峝(在如昔都思勒村宋以黄令德為峝主國初収印罷為峝/長宣徳間為交阯所侵以其地置金勒千户所遂移守那)¶
(蘇/隘)丫葛峝(在如昔都丫葛村宋以黄令欽為峝主國初收印罷/為峝長宣德間其孫黄建叛附安南)¶
澌廪峝(在貼浪都澌廪村宋以黄令謝為峝主國初收印/罷為峝長宣德間其孫黄國廣叛&KR3892;安南)羅浮¶
峝(在如昔都羅浮村宋以黄令宣為峝主國初收印罷為/峝長宣德間其孫黄子嬌叛附安南)古森¶
<pb:KR2k0037_SBCK_041-27b>¶
<pb:KR2k0037_SBCK_041-27b>¶
<pb:KR2k0037_SBCK_041-27b>¶
亷瀕海地卑土薄故陽燠之氣常泄隂濕之氣常盛陽泄故四時¶
常花三冬不雪一&KR0010;之間暑熱過半窮臘乆晴或至摇扇故人氣¶
多上壅膚多汗出&KR3370;理不宻隂盛故晨夕霧昏春夏雨滛夏連隂¶
雨即復凄寒衣服噐用皆生白　故人𩔗多中&KR0668;間𤼵流毒(人面/目或)¶
(手足倏尔作瘇<折 t="33"/>而不痛醫以流氣薬攻之不效俗謂之走馬胎/時或漸移惟以燈火環爆之或男左女右炙手尺澤穴即消然得)¶
(酒輙復作盖酒/能行氣故也)隂陽之氣既偏而相摶故一日之内氣候屢变晝¶
則多燠夜則多寒亷在宋徙今治而山川夷曠&KR0148;稍舒&KR0165;瘴癘絶¶
少欽州次之靈山又次之土著之人不聞有患者中原之人至者¶
獨以道里險遠征途日乆或觸熱感寒飲食服不節以時而霍亂¶
痁瘧之疾一歇即𤼵(霍亂吐㵼之病多商旅氓𨽻之人日夜征行/傷於饑飩腹痛欲絶俗謂之急沙急以塩擦)¶
<pb:KR2k0037_SBCK_041-28a>¶
(背腹手足炒塩一合沃以杯水令飲之大&KR0269;而愈半/日後甚飢方与食少不戒米飲入口死矣)所謂青草(三/月)¶
黄茅(九/月)之毒要亦不善攝生者固有以取之諺曰急脱急着勝似¶
服薬是固䘙生者所宜知也¶
投荒雜録云南方諸郡有颶風&KR0275;風者具四方之風也按亷地薄¶
海夏秋間颶風或一&KR0010;累𤼵或間&KR0010;初起而東轉北而西而南或¶
起扵西轉北而東而南皆必對時而後息將起之前海鳥群驚投¶
𪧐林木皆向南作翻轉之状或海吼聲大震天脚有暈如虹俗呼¶
風蓬即嶺表録謂之颶母或踰時即大作暴雨挾之撼聲如雷㧞¶
木飛瓦人不能行立馬牛不敢出牧是中州所無也¶
<pb:KR2k0037_SBCK_041-28b>¶
𠫵將　成化壬辰設分守嶺西左𠫵將管雷亷高肇四府并廣州¶
府新㑹新寕二縣𨽻焉駐剳肇慶嘉靖癸丑廵撫&KR0063;檟嫌遠轄不¶
便議以右𠫵將&KR0249;雷亷左𠫵將兼韶廣兵部覆是之　守備　亷¶
州府守備(景泰以來委都指揮/一員成化以後革)永安守備(洪武辛酉調雷州䘙/前所官軍領以指揮)¶
(一員專駐哨/守弘治年革)靈山守備(天順初調廣衞二衞官軍六千分上下/班防守成化十六年掣囘廣州䘙弘治)¶
(十四年掣回惠州䘙成化以前間委都指揮今以亷州䘙指揮千/百户各一員領旗軍一百名防守行粮俱本縣存留倉支給)¶
欽州守備(宣德間交㓂黎利叛始命廣東都指揮程㻛領軍於欽/城南北立四营以守後因之都指揮指揮間用成化六)¶
(年以後始/專用指揮)¶
营堡　宋　海門鎮(太平興国八年/建即今亷州)南賔砦(天順元年/建即欽州)如洪¶
砦(亦名如洪鎮在欽州三十里永楽鄉今廢居民云/鳯江上有洲洲上官署故址猶存意即舊立砦䖏)咄　砦(在/欽)¶
<pb:KR2k0037_SBCK_041-29a>¶
(州時/羅都)如昔砦(亦名如昔鎮在欽州如欽都國朝/改為廵檢司後没交趾今復之)今营　標營¶
(崇禎五年廵道劉之柱/請建以中軍一員轄之)¶
亷州府营(俱劄教場)海川营　清湖营(隔一江廣西慱白縣分/界至墀海三十里至古)¶
(立一百里至高仰司三十里上/城隍四十里下石康一百里)楊苗营(石康過去/二十里)城隍营(一/路)¶
(上永平三十里一路去石塘/五十里一路去古立三十里)古立营(在府二百三十里萬安鄉/東至石塘营五十里去永)¶
(平司三十里下高仰司一百/里兵餉知府鄭抱素措給)北塞营(至武利林&KR0469;司二十里至/古立七十里東南下高仰)¶
(司三十里古立北塞俱禦慱白興業/賊路崇禎九年兵廵張国經建)〇欽州营(即教場)攘外(在/那)¶
(蘇及新開/田近四峝)澌&KR0338;营(去州二百五十里防城之外/&KR0249;峝民近交趾十里)防城营(在時/羅鄉)¶
(交趾界正德元年夷目范汝舟登界/與&KR0022;民黄全濟争田始立营)那邏营(在州西一百五十/里那羅埠&KR0249;下永)¶
(楽一都近/上思州界)〇&KR0149;山营　石塘营(与廣西興業縣分界至永平/三十里至清湖营一百十里)管¶
<pb:KR2k0037_SBCK_041-29b>¶
根营(縣西北一百七十里上下殳地方居宋<折 t="33"/>太/那線那峯之内地今移風木&KR0469;居三营之外)宋泰营(縣西北/二百里)¶
(即宋太鄉南寕交界陳阜/江三十里永淳縣界)那線营(縣西北二百里那線村&KR0249;上/寕鄉近南寕界)¶
　那峯营(縣三百五十里&KR0249;中寕下寕二鄉去/西鄉廵司四十里去南寕七十里)風木营(与横州/八寨賊)¶
(界守此以防西賊之路崇/禎九年知府鄭抱素建)蕩㓂营(在武利鄉合浦靈山之界去/北塞三十里上靈山八十里)¶
(小路至石康/一百二十里)陸屋营(在縣西一百二十里下/殳鄉去格木营十里)洪崖营(縣東北/三十里)¶
(髙山深谷横州/猺賊出没之衝)沿途小营　府城東路至雷州息安堡¶
清水营　蓬傘营　白水营　佛子营　新寮营　楠木营　閘¶
口营　茅山营　山心营　張家营　横橋营　新興营　茅坪¶
营　平鴨营　白沙营　窰羅营　海川营(已上諸营因沿路盗/賊肆刼徃來公差使)¶
(客不便萬暦十七年亷州䘙指揮蔡仕請議砍/山立营每营撥兵九名防守道路頼以寕静)府城西路至欽¶
<pb:KR2k0037_SBCK_041-30a>¶
州　上洋营石橋营　那暮营　府城西北至靈山　馬長埇¶
　石塘营　丹竹营　烏家营　福子营　木構营¶
　按营號雖多兵数或只一二隊葢以哨官加把總名號便於屯¶
　守耳至於营地因時改移今㫺不同者隨㓂盗出没生𤼵之處¶
　扼要而設耳是以志古营并其地里于右以待後之考稽¶
古营　北营(在城北濠外嘉靖三十三年知府何御/設召狼兵防守又建石橋以便徃來)達達营(在/府)¶
(治東北僉事林錦建安揷召來達/達&KR0010;乆圯壊各達交領官修葺)清頭营(去永安城五/十里今廢)陸湖¶
營(在府治東北新興/里六湖峝今廢)黄逕营(去府治四十里黄/逕村大洸港今廢)木港营(在府/治北)¶
(三十里嘉靖十六年知府張岳以既/建丹竹营遂改為舖)石𨺚营(在合浦縣歸德鄉/通廣西龍山八寨)¶
(乃木頭峝猺獞出沒之所最為地方咽喉成化六年僉事/林錦建今廢靈山民快一十名兼狼兵守之)羅浮¶
<pb:KR2k0037_SBCK_041-30b>¶
营(在欽州防城外一百一十里嘉靖十九年因安南献囘四峝侵/地後軍門議于河洲社立一大营揆軍兵共二百名以指揮或)¶
(千百户一員統率防守四峝地方至二十八年為夷㓂范子儀所/燬𠫵將俞大猷以河洲深入夷界呈請改建于此)¶
　思勒营(在欽州防城外九十里至羅浮营二十里嘉靖十九年/軍門議立河洲大营以营去州治逺軍兵粮餉往來悉)¶
(由夷界又於江平地界設恩勒冲包二小营互相策應每营各撥/軍兵五十名以千百户一員統領防守後𠫵將俞大猷議廢冲包)¶
(一/营)上扶龍营(在欽州貼浪都通十萬大山与廣西上思州接界/又西八十里到西牙坂峝䓁村与交趾思&KR0338;接界)¶
(嘉靖十年為上思州夷目趙盤趙溥作亂始立营于此撥總旗一/名領軍五十名守之知州林稀元以非要地議罷分軍二十名守)¶
(陸眼营餘/掣囬守城)白皮营(在州東南白皮村与合浦分界正德八年夷/賊入㓂軍門命建之守以軍状各二十五名)¶
(知州林希元為有事/安南復建今廢)方家营(在欽州西方家村乃海西停泊之處/正德十三年夷賊于此登岸剽掠知)¶
(州李純始建防守后廢知州林希元/為有事安南復建今亦廢)煙通营(在州南煙通嶺之/陽即沿海廵検司)¶
(舊址水通龍門海口海舟可至之䖏/知州林希元為有事安南始建今廢)坑营(在州東南烏雷嶺/之北原無嘉靖十)¶
<pb:KR2k0037_SBCK_041-31a>¶
(六年有事安南夷賊杜文莊泊舟鳥雷下以覘動息官軍捕𫉬知/府張岳始立营撥本䘙旗軍五十名守之后掣囬今安南事息营)¶
(隨/廢)陸服营(在州永楽鄉陸眼村与廣西宣化縣武黎氷口相接/宻迩四峝狼賊不時越境竹刦嘉靖十五年知州林)¶
(希元申議立营撥官軍五十一名并徧宣化靈山附近居民防守/后以有事安南取囘官軍惟民守如故十八年復申前議撥上扶)¶
(龍营軍二十名以百户一員領之重修其营仍為記嘉靖二十六/年宣化縣太平等啚民与狼猺復行肆刼知州黄希白中議掣囘)¶
(軍士召狼兵/十百户領之)三　黃&KR0026;营(在州新立鄉狼兵九十名防/守以陸眼营百户兼統之)那迫營¶
(在州菩提鄉狼兵七十五名/防守以陸眼营百户兼統之)八角营(在州西鄉召狼兵一百二/十名防守以百户一員領)¶
之　那羅营(在州西鄉召狼兵一百名防/守以八角营百户兼統之)團圍营(在州西鄉召/狼兵四十五)¶
(名防守以八角营/百户兼統之)總捕营(在陸眼村新立䓁鄉東跨靈山西南/跨欽州北跨廣西宣化諸縣)¶
(以上六营俱嘉靖二十六年知府黄希白因廣西宣化䓁縣民/猺作㓂申議軍門建立每嵅于南寕亷州二府推委䘙指揮一)¶
(員帶軍六十名上下輪流提/調陸眼䓁六营官兵哨守)那蘇营(在欽州如昔都与交趾/萬寕州接界如昔峝長)¶
<pb:KR2k0037_SBCK_041-31b>¶
(黄鳯陽居此知州林希元爲有事安南于此建营/召雷州䘙軍二百名守之十七年安南事息掣囘)鳳口营(去州/治三)¶
(十里鳯凰/山下今廢)圑光营(在州永楽鄉萬曆三十年/新設哨官領之)那暮營(在靈山/縣東南)¶
(二百五十里慱峩鄉僉事林錦建年久傾圯/嘉靖三十三年知府何御議復)格木营(在靈山縣/西南一百)¶
(里下安業鄉欽靈徃来之冲天順間盗賊出没/僉事林錦建後賊平营亦廢今改公舘)丹竹营(在&KR0149;山/縣南一)¶
(百七十里上安業鄉爲烏家驛之交險塞䝉翳㓂盗窈伏嘉靖十/五年知府張岳建掣新竂堡軍士二十名防守二十三年营&KR0013;水)¶
(冲崩三十四年知府/何御改設于高阜䖏)譚家营(在&KR0149;山縣東十五里上武安鄉天/順六年僉事林錦建正德四年僉)¶
(事李瑾調永安所官軍防守嘉靖十二/年僉事王崇以地方無事掣回)圑河营(去靈山縣一百/九千里西鄉中)¶
(寕都僉事林錦都指揮歐磐同建調官軍防守以安寕上中下三/者之民故也正德後地方無事营堡遂廢今遷西鄉廵檢司于此)¶
　山心营(縣北二十里宋太鄉猺賊出没䖏/与洪崖堡互相守望)管根营(縣西一百/二十里下)¶
(甲鄉爲宣化縣五/六啚賊患而設)羊角營(縣西南一百二十里上殳鄉/近宣化五六啚而設)¶
<pb:KR2k0037_SBCK_041-32a>¶
墩䑓　川江墩(府東南八十里/川江村前)隴村墩(府東南七十里/隴村寨前)珠場¶
墩(府東南七十/里珠場港口)調阜墩(府東七十里/黄稍村前)白龍墩(府南七十里前/内&KR0101;採珠衙門)¶
(居八寨之中珠場廵司衙門東西八寨俱属&KR0249;東塩場廵司前時/衙門亦在此今遷東寨川江村係&KR0249;塩丁)¶
武刀墩(府南四十/里武刀村)龍潭墩(府南五十里下村/海崖邉卽龍潭寨)程徑墩(府南五/十里許)¶
(屋村/前)望子墩(府南六十里高嶺之上/即冠頭嶺大海)石子墩(府南六十里/龎屋村前)¶
深路墩(府南六/十里)安寕墩(府城十里即西江水下/乾体哨兵舡住扎之所)草頭墩(府西/南二)¶
(十里獨江村前先/到草頭次到高德)高德墩(府城南三十/里高德港口)崩沙墩(府南四十里/小嶺村西)¶
珊瑚墩(府西二十五里過上洋舖中火/向西此墩在西門外去過四江)白虎墩(府南五十里/係飲馬村前)¶
箒捍墩(府西三十里/烏寕村前)大樹墩(府西四十里/箔竂村)鱟港墩(府西五十/里係西&KR0163;)¶
(&KR0469;此墩低可遷西埸后嶺/上望見鴉埇連塘䓁䖏)那𨺚墩(病西五十五里係西/場之西那𨺚村前)葛蔴¶
<pb:KR2k0037_SBCK_041-32b>¶
墩(府西六十里/葛蔴村前)新設墩　崇禎九年冬廵道張國經議建　烏¶
家舖(西賊常自<折 t="33"/>馬頭/嶺下三十里至此)鴉埇村(距烏家/十五里)連塘村(距鴉埇/五里)西場¶
后嶺上(距連塘五里此/為西場設也)進牛嶺墩(界府城石康之中/此為石康設也)已上俱¶
合浦(舊志云按亷州墩堠總二十一所曰安寕獨江即草頭墩/高德飲馬即白虎墪龍潭武刀珠場係舊前所設曰冠頭)¶
(白沙隴村川江則知府張岳為安南建也内安寕獨江高德三墩/地方有警只係村夫防守冠頭即望子墩本衞撥軍十名兼村夫)¶
(防守其餘各墩平時則寨軍守之有警則村/夫協守盖邊海禦㓂之地故&KR0057;致重焉)茶山墩(州東南十/里茶山嶺)¶
(嘉靖十六年有/事安南故立)青鳩墩(州西南三十/里木蘭村旁)金竹墩(州西北三十/里水通交趾)¶
大鹿墩(在大海中東/欽州西交趾)小鹿墩(在大/鹿下)龕羅墩(在防城与永安/界以上俱廢)¶
施家墩(州南三/十里)尖山墩(州南/十里)何家墩(州東南/二十里)蔴藍墩(州東/南五)¶
(十/里)烏雷墩(州東南/百里<折 t="33"/>以上五墩逓年各/撥旗軍二名瞭守)俱欽州地¶
<pb:KR2k0037_SBCK_041-33a>¶
関隘　東関(在府治東北嵗乆傾壊嘉靖十五年/知府張岳改砌門楼一座曰風関)天板関(在州/西六)¶
(十餘里宣德間以本州千户所/千户一員軍十名守之)魚洪関(在州東二里宣德間建/以千户所旗軍五名守)¶
(之)三関俱守備都指揮程瑒剏立弘治中州民胡真以索財為¶
　　民害呈革¶
新寮閘(在府治東五十里成化六年/僉事林錦建今廢)稔均隘(在欽州那蘇東南/相去七里隘外即)¶
(交趾小港通入有/小&KR0563;夷人塞今廢)那𨺚隘(在那蘇東相去十餘里隘外即交趾/小港通入東而居民二十餘家有小)¶
(徑奸民通夷者率/由于此今廢)¶
備倭　皇明洪武二十七年七月始命安陸侯呉傑永定張金寶¶
䓁率致仕武官徃廣東訓練沿海衞所官軍以備倭㓂(是時方有/俻倭之名)¶
天下鎮守凢二十一䖏廣東曰俻倭廵視海道副使一員都指揮¶
<pb:KR2k0037_SBCK_041-33b>¶
一員衞指揮一員專管廵海聼廣東廵視海道副使備倭都指揮¶
節制所轄永安欽州二所每所各官一員督管軍船三艘旗軍三¶
百名各分上下班出海廵哨以防倭㓂¶
潿州逰撃　潿州在珠母海中當冠頭嶺之南約二百里每天將¶
隂雨輙望見之晴霽則否周圍七十里昔為㓂穴萬曆六年移雷¶
州民耕住其地萬曆十八年設逰撃一員鎮之二十八年移于永¶
安所距潿州一日之程距亷州一百八十里之逺呼吸難通廵道¶
張國&KR0563;議移駐于冠頭嶺俯瞰六池為亷門户猶得臂指之用而¶
未果行¶
珠池　烏泥池(至海猪/沙一里)海猪沙(至平江/池五里)平江池(至獨&KR0259;沙/洲八里)¶
<pb:KR2k0037_SBCK_041-34a>¶
<pb:KR2k0037_SBCK_041-35a>¶
(至調阜三里至平江/池十里守軍十一名)隴村寨(至調埠三里至平江/池十里守軍十一名)調埠寨(至/珠)¶
(場十里至平江池/十里守軍十一名)珠場寨(至白沙二十里至江池/十里守軍十一名)自川江至¶
北俱近珠池不可挿箔　白沙寨(至武刀十里至楊梅池/十里守軍十一名)武刀¶
寨(至龍潭十里至楊梅池/十五里守軍十一名)本寨沙尾有箔五所俱在池不可挿¶
　龍潭寨(至古里十里至青嬰池/十五里守軍十一名)古里寨(近冠頭至青嬰池二/十里守軍十一名)¶
西塲寨(在大洗港東去葛蔴江/二里許守軍十一名)¶
(按沿海建寨盖自今始由西而東而北凡十七䖏分軍巡哨以/防盗取之患然法禁稍踈軍士即玩盗者有𫠦賄則得者不以)¶
(聞擇人而任/可不慎與)¶
<pb:KR2k0037_SBCK_041-35b>¶
<pb:KR2k0037_SBCK_041-35b>¶
銅柱攷　水經註楊孚南裔異物志昔馬文淵積石爲塘達于象¶
浦建金標爲南極之界林邑記建武十九年馬援植两銅柱於象¶
林南界与西屠國分漢南疆　晋地理志日南郡象林注今有銅¶
柱漢立此爲界金供税　隋書大業元年劉方敗林邑逕馬援銅¶
柱南八日至其國都刻石紀功　唐南蛮傳林邑南大浦有五銅¶
柱山形若𠋣盖西跨重岩東臨大海漢馬援所植也至明皇時詔¶
何履光以兵定南詔取安寕城及塩井復立馬援銅柱乃還桞文¶
安南都䕶張舟復立銅柱　酉陽雜爼馬伏波壮還留遺兵十餘¶
家居壽冷岸南而對銅柱悉姓馬自相婚姻至隋有三百餘户交¶
州以其流寓號曰馬流言語衣服尚与　同山川移昜銅柱入海¶
馬流人常識其䖏　馬總傳元和中以䖏州刺史迁安南都䕶亷¶
<pb:KR2k0037_SBCK_041-36a>¶
清不撓用儒術教其俗政事嘉羙獠夷安之建二銅柱於漢故處¶
鑱著唐德以名伏波之裔五代史晋天福五年楚馬希範平羣¶
蛮自謂伏波之後立銅柱于溪州即歷代史册考之則伏波銅柱¶
當植扵交趾九真日南三郡之外所謂林邑界上者是已今分茆¶
嶺之銅柱已不可見惟指近岸海中積石若丘阜䖏目之不&KR0063;表¶
立漢界反在内地　按水經註言銅柱在林邑不言在欽江疑分¶
茆銅柱馬&KR0291;所植也　崇禎九年張國經遣峝官黄守仁查訪銅¶
柱逺近形状六閱月囘稱無有到其地者有貼浪老叟名黄朝㑹¶
謂萬曆二十四年親至其地而見之其茅果分两邉而垂下分茅¶
嶺去銅柱之所尚多一望之逺頗斜向交趾夷人年年以土石培¶
之今高不滿一丈見者皮骨多寒不敢近前其大不知幾許字之¶
<pb:KR2k0037_SBCK_041-36b>¶
有無亦不得知問其道徑所繇則曰自貼浪扶龍至板䝉一日板¶
蒙至那䝉那來一日那來至觀狼動羅一日動羅至江那一日江¶
那至北㰖一日北㰖至北癸一日北癸至新安一日新安至八尺¶
石橋尚竹八日方見分茅銅柱自過江板蒙起沿途俱夷地貼浪¶
要十六日欽州要二十日方到守仁遂執筆記之以報是銅柱一¶
耳未嘗有别銅柱也¶
<pb:KR2k0037_SBCK_041-37a>¶
<pb:KR2k0037_SBCK_041-38a>¶
運道遺跡　合浦大洸港有潮西通名九河江江口有赤羊墪蛋¶
人取蠔于此又名赤蠔墪父老相傳馬伏波征交趾時合浦由外¶
海運粮至軍恒苦烏雷風濤之險及海㓂攘奪之患遂以昬夜鑿¶
白皮蜂腰之地以通粮船乃束羊扵鼔係鈴扵鳥置之墩上以疑¶
㓂此河直通龍門七十二&KR0563;抵欽城其掘鑿䖏約長七八里濶五¶
六丈深三四丈其两頭潮水尚通但中間木植交生耳此水一通¶
寔欽亷舟楫之利嘉靖己亥太守張净峯公与義民文通嘗親至¶
其地&KR0191;勘欲䟽鑿之不果予以為亷境之山由東迤邐而南直出¶
海上曰冠頭嶺由西迤邐而南直出海外曰烏雷嶺今二山對峙¶
相去可二十里古謂合浦為海門迨謂此耶誠華夷之彊域南徼¶
之阨塞附海之&KR0022;所無者冠頭之東地亦蜂腰大潮亦没假令二¶
<pb:KR2k0037_SBCK_041-38b>¶
地以不便舟揖之故皆可鑿之使通皆可不必踏外洋之險若為¶
邊圉乆遠計其無乃非先王設險守國之義耶謾記諸此¶
入交三道　一由廣東自馬伏波以來水軍皆由之自欽州南大¶
海揚㠶一日至西南岸即交州潮陽鎮也又云自亷州𤼵舟師進¶
都齋一由廣西至宋始開廣西路亦分為三自慿祥州入者由鎮¶
南関一日至文淵州自思明府入温丘者過摩天嶺一日至思𨹧¶
州自龍州入者一日至平西隘一由雲南至元始開雲南路亦分¶
為二由蒙自縣者經蓮花灘入交之石瀧由河陽隘者循洮江左¶
岸十日至平原州然皆山逕難行張輔則繇慿祥沭晟則從&KR0170;自¶
以抵白鵲縣皆不循伏波故道彼用夾攻之䇿故也¶
西南海道　嘉靖中知府饒岳訪得廣東海道自㢘州冠頭嶺前¶
<pb:KR2k0037_SBCK_041-39a>¶
海𤼵舟北風順利一二日可扺交之海東府若沿海岸行則烏雷¶
嶺一日至白龍尾白龍尾二日至土山門又一日至萬寕州二日¶
至廟山三日至海東府二日至經熟社有石堤陳氏所築遏元兵¶
者又一日至白藤江口過天寮廵司南至安陽海口又南至多魚¶
海口各有支港以入交州自白藤而入則經水旁東潮二縣至海¶
陽府復經至靈縣過黄徑平灘䓁江其自安陽海口而入則經安¶
陽縣至海陽府亦至黄徑䓁江由南䇿上洪之北境以入其自塗¶
山而入則取古齋又取宜陽縣經安老縣之北至平河縣&KR0052;南䇿¶
上洪之南境以入其自多魚海口而入則由安老新明二縣至四¶
岐遡洪江至快州&KR0052;鹹子関以入多魚南為太平海口其路由太¶
平新興二府亦經快州鹹子関口由冨良江以入此海道之大畧¶
<pb:KR2k0037_SBCK_041-39b>¶
也盖自欽州天涯驛&KR0052;猫尾港七站至若由萬寕抵交趾陸行止¶
二百九十一里　宋設砦二鹿井砦在欽州西南控象鼻沙大水¶
口入海通交州水路三村砦在欽州東南控宝蛤湾至海口水路¶
東南轉海至雷州逓角場欽州西南邊有水口六譚家水口黄¶
標水口藏埇水口西陽水口大湾水口大亭水口¶
<pb:KR2k0037_SBCK_041-40a>¶
　奏復屯田䟽　林希元知州¶
為復屯田以省轉輸以足軍餉事照得本州官米粮米原額二千¶
九百二十八石六斗零除無徴停徴實在只有二千四百九十九¶
石除觧京師外𤼵永豊倉以給本州官吏師生及所官軍俸粮只¶
得二千八十石僅供半年之食尚欠粮一千八百石例撥外州縣¶
以足之當其遠䖏踰年乃至官軍欠粮毎四五月以為常按記稱¶
無三年之積則國非其國今本州無半年之積豈可以為州㢤臣¶
始入州境陸行三日始扺州城見平原曠野高可種黍下可種稲¶
皆為荒服成田者十僅一二所種只水稲一種黍稷蔴麦俱無其¶
田半沒荒禾稲十不七八詢之耕民皆不糞不耘撒種於地仰成¶
扵天然猶畆収三四石盖其地極膏腴也数嵗力薄則昜其䖏又¶
<pb:KR2k0037_SBCK_041-40b>¶
數&KR0010;而復之故熟田常少&KR0189;田常多要皆土廣人稀之故也臣差¶
官各䖏&KR0191;勘抛&KR0189;田土所近城郭去䖏則自徃勘量已得田一百¶
頃節䝉上司明文踏勘荒田招人承種給与牛種但本州僻䖏一¶
方生意㣲薄少有流民其土居無粮人户交怕差役甘於佃耕人¶
田不肯承種官田以此無可耕種照淂本州洪武年間設立屯田¶
六十二頃生落城東廂新立鄉靈山縣下東鄉䓁䖏撥欽州千户¶
所百户二員領軍出種宣德年間始罷田歸有司給民耕種辦納¶
粮差今查前項屯田民間開耕者固有廢為荒地者尚多現各䖏¶
抛&KR0189;田土無数又不必原田之拘也但承種之人當議䖏爾臣按¶
屯田之法古今不同大要有三有兵旅乆駐欲省轉輸之劳而屯¶
種者漢武帝立屯田于墩煌趙𠑽國屯田于湟中是也有因亂後¶
<pb:KR2k0037_SBCK_041-41a>¶
田&KR0189;而屯種者東晉之簡流民屯田于江西後魏籍州郡人户十¶
之一以為屯田是也有因軍餉不是而屯種者　本朝撥各𫠦衞¶
之軍出野耕種是也　本朝屯田之法今己廢壊軍民迯亡過半¶
耕種之人多非本軍皆民承佃臣欲因今之法𠫵用之古將勘過¶
&KR0189;開田地及原廢未墾屯田招人耕種不拘軍餘客居及無粮人¶
户但願承田者悉与之人給田三十畆依欽州下則官田則例畆¶
科米一斗七升一合該米五石一斗仍撥田十畆与為宅舎不科¶
其税十人為一甲甲有頭五甲為一屯　有總一屯稲田一十五¶
頃共田二十頃該米二百二十五石一屯設老人一名專理其事¶
給田四十畆用酬其劳不征其税五屯之田計一百頃八十畆督¶
責耕種征收税粮屯老責之甲頭甲頭責之屯丁以本州判官掌¶
<pb:KR2k0037_SBCK_041-41b>¶
之而總督于知州無牛種者給与牛種今查得&KR0189;田一百頃八十¶
畆可作五屯&KR0010;可得粮一千二百七十五石已招得軍餘朱鏞馮¶
寕䓁六十人客居廖達章料記䓁六十人尚欠八十人方足四屯¶
之田查得本州額設民快一百八十名除守庫守&KR0101;守城追捕廵¶
捕一百名可撥八十名於附近新立二鄉屯種以足四屯之数今¶
春夏在田耕種秋成之後赴州操練及春復歸田耕種尚田一屯¶
缺人耕種臣查得欽州千户所&KR0010;撥軍一百名分上下班出海廵¶
哨常在孟埇海口駐劄下班之軍月辦銀三錢以俻該所公用臣¶
欲于附近孟埇茶山木𨺚䓁䖏撥田二十頃令二軍朋種一分田¶
隋班上下更迭耕種軍一百名可種田五十分以足一屯督耕徴¶
粮俱如民屯之法主之備倭官本州亦淂督責之一軍月减米五¶
<pb:KR2k0037_SBCK_041-42a>¶
斗軍一百名月减米五十石&KR0010;减米六百石屯粮减米二者通計¶
一年可得粮一千八百七十五石如此則不待取撥於外官軍之¶
食可足矣以軍餘客居無粮人户屯田即東晋簡流民屯田于江¶
西後魏籍州郡人户十之一屯田之遺意也以民快屯田即唐府¶
兵無事則耕有事則𢧐之遺意也以哨軍屯田即漢人屯田墩煌¶
湟中且耕且𢧐之遺意也愚臣之法似若可行然此法也軍餘客¶
户則利軍官粮户則不利民快則利官軍則不利何也各䖏&KR0189;田¶
數多軍餘客户欲種而不得一與之田人皆楽受故利軍官弗得¶
餘丁差使粮户不得多占&KR0189;田更昜耕種故不利民快苦於雜差¶
種田可以自逸而租昜輸故利哨軍習於安逸今使耕田而又减¶
糧故不利知其利害不為所揺則法行矣如蒙&KR0098;臣所奏乞　勑¶
<pb:KR2k0037_SBCK_041-42b>¶
該部行撫按衙門詳議舉竹則轉輸可免軍餉可足一州之幸也¶
<pb:KR2k0037_SBCK_041-43a>¶
　廣塩課議　張&KR0063;𪧐(知州)¶
㫺漢之七國呉以煑海獨冨強名山大川&KR0291;為利薮欽亷之境瀕¶
海者半而欽州之海澨曽無一灶煮塩且州境西与北接攘西粤¶
其食塩靡不仰給于亷其塩船靡不取道于欽查得郡之塩啇其¶
子母之貲僅以十計即有金者尠于長蘆淮&KR0045;擅貲鉅萬者天淵¶
也而視長蘆淮&KR0045;者利更饒更速不两月可子母全収不必遠募¶
啇而中塩者可輻輳獨其額課歸公家者什一而旁落者什五費¶
用之孔多浸魚之手衆充邉餉者幾何而入私槖者盈溢葢瘠下¶
而上不肥天地自然之利國家竟不得盡頼其用也竊謂合浦之¶
白皮䓁䖏瀕海欽亦瀕海邉海即可産塩欽亦何獨不可産塩計¶
民力農𨻶儘多暇時計道里啇運更無便益若無論其是否土著¶
<pb:KR2k0037_SBCK_041-43b>¶
是否竈丁令得沿海增竈儘力烹煮山野多薪不必如浙之計丁¶
分草場也閩廣多啇不必如淮揚長蘆盡大啇巨賈也隨到隨中¶
隨掣隨放不必淹𣻉停留費時曠日也若然則斥鹵可盡為桑田¶
而課額足仰禆軍餉以欽之利供欽之費以欽之餉餉欽之兵不¶
加賦而可加兵固足術也不特此今塩商自郡而至欽例先輸課¶
于府旋又輸于州以額外夾𢃄者多而惧盤問又私輸于長墪司¶
經幾多胥吏費㡬多需索守幾多時日故官課一而私課三總之¶
課也總之充餉也何不併歸一䖏照條鞭一體投櫃可省加耗之¶
半&KR0063;觧者應觧&KR0063;支銷者支銷在州猶在府也誠使裝載于斯投¶
納于斯秤掣于斯不踰日隨可放行便啇者多矣若此則於舊額¶
之外量増以益餉彼亦楽從也所禆扵國家&KR0052;費豈淺鮮㢤言利¶
<pb:KR2k0037_SBCK_041-44a>¶
不稱善政然不病民不病啇第于公私上下間塞旁漏之孔而衰¶
多益寡無亦彼此両利乎舍塩扵屯而欲求加兵加餉是道旁之¶
築舎終為説鈴𦘕餅而已此必不得之数也¶
<pb:KR2k0037_SBCK_041-44b>¶
<pb:KR2k0037_SBCK_041-44b>¶
雷陽志畧　雷郡潮汐與廣州畧同其壮盛悉視月之朔望為&KR0049;¶
一月之間𠕅盈𠕅虗如前月二十五六潮長至朔而盛初三而大¶
盛後乃漸殺新舊相乗日遅一日每&KR0010;八九月潮𫝑獨大夏至潮¶
大於晝冬至潮大於夜此其大較也雷地視廣&KR0057;近海故潮輙先¶
至海康東西之泉俱自澗谷而下至南渡與潮水合平時潮水利¶
扵田畆惟&KR0275;發則鹹潮逆起稼乃大傷故東洋田俱築堤岸以遏¶
之遂溪之潮利害与海康同徐聞最迫海但其也稍亢暴潮不能¶
深入田園灌溉大半取資溪澗罕鹹鹵患其調黎東西潮亦互異¶
調黎東每日兩潮両汐西一潮一汐調黎潮東减而西滿那黄潮¶
西减而東滿凢春則水小不潮不汐者二三日冬不潮不汐者或¶
五六日無常期大潮大汐謂之大水漁者集焉不潮不汐謂之小¶
<pb:KR2k0037_SBCK_041-45a>¶
水漁不取漁其渡瓊者亦視潮汐為進退潮吼而暴舟檝戒止矣¶
雷之語三有官語即中州正音也士大夫及城市居者能言之¶
有東語亦有客語與漳湖大𩔗三縣九所鄉落通談此有黎語即¶
瓊崖臨高之音惟徐聞西鄉言之地鄉莫曉大抵音兼角徴盖角¶
属東而徴則南也雷地盡東南音盖本諸此耳東語己謬黎語益¶
侏&KR0867;非正韻其孰齊之　田有夏秋二米起於宋天&KR4151;四年頒示¶
天下&KR0134;農桑官令所在州邑農出秋糧桑出夏税其制遂定　國¶
初有農桑絹令天下農民率栽桑麻木綿其不種者致之罰尋照¶
桑株起科納絹乆之分𣲖於米又立河泊所以𣙜漁利&KR0010;有常額¶
其後逃絶過半亦𣲖其課於民户按田每畆官税一斗七升起科¶
加耗一合二勺民税二升起科加耗七合一勺二抄其賦甚&KR0127;大¶
<pb:KR2k0037_SBCK_041-45b>¶
率三十乃税一也即間或加𣲖猶約而易供至弘正間添征羽革¶
&KR0238;薬諸料其賦始重且𣲖不以時民甚病之嘉靖初御史邵𡺳奏¶
行均一&KR0291;其料價於粮著為定額不数十年復有四司鋪墊諸𣲖¶
則又不趐什一矣本府官民田塘一萬三千三十一頃有竒官¶
視民居四十分之一其重者官田起科不䓁每畆約米二斗九升¶
八合民田米正耗三升二合一勺民米視官纔十之一至𣲖額及¶
鈔役民視官又居三之二曩時官府召役必問民米役一而費十¶
則民米又不趐重矣雷天順前役簡民易以供成化初成化初大¶
&KR0013;猺患田畆既&KR0189;丁口亦耗徭役仍前編造丁粮不足充之始别¶
立四役凡十年𠕅周而民滋病正德五年知府趙文奎始革四役¶
復為十年一周民稍甦正德十年知府王秉良復編作三䓁九則¶
<pb:KR2k0037_SBCK_041-46a>¶
上四則銀差多力差少中一則銀差少力差多不則俱力差其法¶
頗詳民始便之乆之銀之納索取輙倍而民復病嘉靖十七年里¶
老陳訴𠫵議龔暹乃令銀差悉照該役多寡折納凡遇役作官自¶
支給不復累民即今循之其丁之多寡亦視粮為率無粮者或十¶
人始承一丁每&KR0010;丁銀附里長科納軍餉京庫各倉米及鋪墊軍¶
噐䓁十七項折徴俱從官民米𣲖而民為重均平均徭驛傳&KR0211;兵¶
塩鈔五項折徴則從丁粮兼𣲖惟供&KR0063;税&KR0101;及偶加兵餉始於原¶
額外量𣲖事後撤之不以為例大率官米一石并加𣲖&KR0010;輸銀三¶
錢有竒民米一石并加𣲖&KR0010;輸銀八錢有竒丁每一并加𣲖嵗輸¶
銀三錢有竒而𣲖額四差塩鈔俱在内此一府徴納之總例也𣲖¶
額十七項前己具列惟四差及塩鈔詳于左　均平為正役　國¶
<pb:KR2k0037_SBCK_041-46b>¶
初邑每一百一十户為一里擇其丁粮多者統之甲内官吏儒生¶
及老疾為軍者皆復其身餘悉輪役凡十年而周見役者追徴勾¶
攝餘則否成弘間聼甲長隋丁田歛錢于里長以供官府一&KR0010;之¶
用而歸其身于農命曰均平乆之有司繁費皆里甲直供嘉靖十¶
四年御史戴璟定為均平録雷格而未行𠫵議龔暹申&KR0346;之而雷¶
始便至嘉靖三十七年御史潘季馴復増損之名永平法分三䓁¶
曰&KR0010;辦曰額辦曰雜辦視其用之急緩以為次第徵銀在官毋令¶
里甲親之為役一　均徭為雜役成弘以前莫考正德後始定銀¶
差力差之例本府銀差一百零七役力差八十四役凡一百九十¶
一役海康縣銀差六十六役半力差二百三十九役凡三百零五¶
役半遂溪縣銀差六十三役力差一百八十三役凡二百四十六¶
<pb:KR2k0037_SBCK_041-47a>¶
役徐聞縣缺載乆之銀差輸至数倍力差或不&KR0014;親供轉雇以&KR0063;¶
其費亦倍最後乃照丁粮科𣲖入官與均平例同為役二　民壯¶
亦雜役　國&KR0004;簡民間勇力充之每民壮一名免粮五石人二丁¶
噐械鞍馬俱從官給三縣民壮計七百有竒分領以&KR0291;小甲統以¶
哨官每&KR0010;冬操三歇五餘月皆分𣲖各衙門差用遇警方遣海上¶
廵視舊皆親役嘉靖間改用銀差輸銀入官招募今俱從丁粮𣲖¶
徵与&KR0211;兵均徭例同為役三　驛𫝊亦雜役一馬驛供馬水驛供船¶
洪武二十六年定馬分上中下上馬每疋該粮一百石中每疋該¶
粮八十石下每疋該粮六十石㸃附近鄉村供&KR0063;不足則以次及¶
之户粮不滿百户許衆户輳當鞍轡雜物各照田粮備買舡設水¶
夫十名粮五石以上十石以下輳合輪當不拘户数後又扵里役¶
<pb:KR2k0037_SBCK_041-47b>¶
中嵗僉二人典之供億浩繁嘉靖間用御史戴璟議始照粮𣲖銀¶
帶徵按季給驛而存其羡以待每十年一編近乃逐年𣲖徵凡所¶
属州縣有無驛及驛用多寡通融恊濟其法&KR0057;便為役四　塩鈔¶
其來已乆　國&KR0004;令府州縣男女成丁者&KR0010;給塩三斤徴米八升¶
永楽二年令天下官民大口納鈔一十二貫支塩十二斤小口半¶
之正統三年户口塩鈔俱半徵惟官吏并隨宦大口全徴四年㓜¶
男女及軍俱免徵成化十年錢鈔兼収鈔一貫折錢二文乆之塩¶
停給鈔錢徵如故嘉靖二十七年鈔一貫折銀四厘每口徴銀二¶
分四厘萬曆二年酌定額銀隨丁口多寡科𣲖¶
<pb:KR2k0037_SBCK_041-48a>¶
<pb:KR2k0037_SBCK_041-49a>¶
寰宇記俗有四民一曰客户居城郭解漢音¶
業商賈二曰東人雜處鄉村解閩語樂耕種¶
三曰深居遠村不解漢語推耕墾為活四曰蜑¶
户舟居穴處亦能漢晉以採海為生¶
夫廉古珠官也扼塞海北遠鎮交南視嶺外¶
諸郡最為樞筦鑿山為城踐海為池有天險¶
焉颶風一作百里震動南登海角西望天涯¶
(海角亭在郡南/天涯亭在欽州)真南裔也漢馬援既平徵側之亂¶
標於分茅嶺銅柱以為華夷之限於今頼之(水經注昔/馬文淵積)¶
<pb:KR2k0037_SBCK_041-49b>¶
(石為塘達于象浦達銅標為南極之界俞/益期牋曰馬文淵立兩銅柱於林邑岸北)惟寜越四峒陷入¶
交阯守土之臣邀功喜事直欲犂庭搗穴郡縣之¶
頼我　聖明謝絶其請憬彼荒夷歸我侵地¶
(嘉靖二十一年<折 t="33"/>夏六月莫登庸/來降収/復四峒民歸欽州版籍)民得免于湯火誰主賜¶
與媚珠海寨寶藏所興領以内臣雖嘗釐革迄¶
今未聞投珠於淵也昔人以為所𫉬不&KR0024;所亡近事¶
足為明鑒(嘉靖二十二年詔採珠二十四年復詔採珠廉州府知/府胡/鰲議得共用過官/民銀九千餘兩僅得珠四)¶
(千兩碎小喎匾/皆不堪用)若夫嚴永安之軍衞以防四達之衝¶
謹沿海之防以備倭夷之擾復㙛白于我土以¶
<pb:KR2k0037_SBCK_041-50a>¶
均道里之勞皆安攘之不可廢者也今兵備特¶
劄于靈山逹堡增屯于衞北交宼峒獠惟廉為¶
重可以其僻遠而易視之哉¶
高州府　舊通志¶
是郡也山叢土厚谿洞中聯隋&KR0004;馮盎盤據三¶
世跨有八州之地形勢使然也東南距海(電白/吴川)¶
雖有沙𢃄限門之阻而水深潮平倐忽變生備¶
倭營堡不容少弛西南𠋣於博陸(化州/石城)山箐盤¶
<pb:KR2k0037_SBCK_041-50b>¶
深猺獞伺隙以䖍劉我人民胡可滋蔓且於二¶
廣為衢術之交㓂攘竊𤼵則東西境地㫁絶¶
矣盍亦豫為之圖乎(議者欲復高凉舊邑于電白廢/基以控諸寨衛郡城招募丁壮)¶
(于信宜乆失之地以耕以守庶/幾㓂虐可/息而齊/民安矣)¶
雷州府¶
雷三面距海東通閩浙北&KR0018;高凉有平田¶
沃壤之利然雷出而震地濕而熱蓋五嶺之地¶
南盡于此積土薄而陽氣洩也廉雷之交颶¶
<pb:KR2k0037_SBCK_041-51a>¶
風最大驅潮則鹹流逆上挾雨則拔屋撼山¶
東洋之地彌望𣺌漫凶祲之至不繫於人事¶
矣所持以保障者其捍海之堤乎故西湖以瀦¶
其澤二渠以釃其𣲖然後斥鹵之地化為耕桑¶
而雷之民亦可免於為魚堤防之飭是在司牧¶
者他如永安寜川以達石城三道皆陸所以衞¶
遂溪而守隘之禁當嚴齊康永寧海澳之衝¶
也備倭之責九重国&KR0004;重臣經略之迹猶有¶
存者(安陸侯/吴傑等)選練而簡稽之以固沿海之防非¶
<pb:KR2k0037_SBCK_041-51b>¶
惟雷郡安而廉瓊亦資其控制之利矣¶
<pb:KR2k0037_SBCK_041-52a>¶
瓊州府自漢元封&KR0004;為朱厓郡初元三年棄之語在事紀馬援南征交趾¶
&KR0167;開郡縣吴晋因之隋開皇六年平王萬昌之乱唐高宗乾封初為山賊¶
所䧟徳宗貞元五年莭度使李&KR0167;討平之判官姜孟京崖州刺史張少遷¶
攻㧞其城憲宗元和初嶺南莭度使趙昌進瓊&KR0249;州峒歸降圖盖至是始¶
&KR0167;為良民也十四年安南賊楊清攻䧟都䕶府以清為瓊州刺史貢師由¶
為瓊州刺史當在淸之先其後張&KR0583;平定賊㓂始建治績宋慶暦中廣西¶
賊區希範攻破瓊州轉運使杜杞討敗之因大兵擒賊徒六百餘人尋𫉬¶
區希範醢之瓊州遂平紹興間瓊山民許益為乱&KR0058;人王日存母黄氏撫¶
諭諸峒無敢従乱者儋民王髙叛臨髙尉陳&KR0244;徑造賊壘諭以禍福賊遂¶
乞降嘉㤗四年瓊州西浮峒逃軍作乱寇掠文昌縣瓊管遣兵討平之元¶
里順二年九月丙子海南賊王周紏率十九峝&KR0058;蛮二萬餘人作乱命調¶
廣東福建兵𨽻湖廣行省左丞移刺四奴統率討捕之&KR0058;峒自是不靖至¶
<pb:KR2k0037_SBCK_041-52b>¶
元三年萬安軍賊吴與期等聚農三千人作乱海南道宣慰司同知王英¶
字&KR0022;傑益都人性剛果有大莭膂力絶人善踦射用㕠刀人&KR0197;㕠刀王按¶
部主賊皆就擒至正十一年臨高土人吴国寶等搆乱焚掠沿海諸村鄊¶
人討平十三年文昌土酋陳子瑚搆乱㓂乾寕州縣皆為所有子瑚死弟¶
有&KR0159;踵其勢與逆黨偽萬户𡊮元貴鎮撫潘&KR0315;經歴吴紹先千户洪義等¶
屯據瓊城二十四年萬州土酋符奴逹陳俊甥等竊掠居民峒首王麗珠¶
既平陳子瑚兄弟等又自俻鞍馬兵噐扺巢追剿奴逹俊甥悉平二十六¶
年三月五原都人張賢與弟徳等倡舉義兵斬𡊮元貴等恢&KR0167;郡城及萬¶
州峒首王麗珠率民兵平&KR0167;萬州　本朝洪武二年元南建州知州王官¶
子廷金結萬州王賢保作乱攻萬州定安等處海南分司統兵征討萬州¶
峒首王麗珠定安莫真成随領義兵各剿平之天順四年十一月邵瑄竊¶
彂據城瑄後所千户邵偉男兄玉襲故瑄&KR0082;借職掌卲指揮石鑑不允瑄¶
<pb:KR2k0037_SBCK_041-53a>¶
赴軍門報効鑑又阻之且令竊盗戴毛許清周鄺供攀瑄積恨乘本衞官¶
軍外調李翊領軍鎮化州石政領軍&KR0082;徃石城周元領軍採珠城池空虗¶
同毛等夜半越城謀殺鑑不𫉬殺其子奪衞印遂據郡城稱偽&KR0197;封黨與¶
州縣皆震動馳報守備髙廉都指揮安福統指揮李翊等徃討閏十一月¶
&KR0004;二日𢧐于大西門賊衆走散随追徃舖前賓宰驛至水泡&KR0058;峒剿平之¶
十二月班師遣千户張政觧首級献俘¶
　按吾廣十郡惟雷瓊距海餘皆多山猺獞峒獠叢焉陽春之西山徳慶¶
　之下城羅旁緑水&KR0057;其要害也連灘廵司介以三營西营連滩营石狗¶
　營北接四埠疊村埠小力埠大力埠羅傍埠然賊視之如無人焉西山¶
　賊前數年刦高州破城而入有司素無防守之俻遂至于此溪雖剿平¶
　而賊巢險曠若調肇慶廣州連官達&KR0213;入處其中或令廣西目兵報効¶
　者居之或立屯田屯兵以鎮之否則招&KR0167;業新民編為保約聮為鄊落¶
<pb:KR2k0037_SBCK_041-53b>¶
　　亦無不可者四䇿審擇其一焉賊之生聚豈&KR0014;&KR0167;其舊㢤羅旁緑水肆¶
　　害將百年矣逋誅為㓂可緩討乎誠使蒼梧軍門練兵以振上流之𫝑¶
　　然後調兵分駐鬰林欽亷信宜陽春各一二千人以遏其走路乃調廣¶
　　州兵従徳&KR0159;入新會兵従瀧水入又&KR0197;召鄊夫使自俻斧斤随大兵之¶
　　後凡賊巢林木皆聴斬伐旬日間可反掌平也矧高要南岸至髙凉列¶
　　營十數羅竒廵司左有白泥徑營白馬堡前有大石嶺营又前左有絳¶
　　水营又南有步雲营近東山西鄊則有龍角营雲青营至東营則瀧水¶
　　容縣之界也與西营相望以扼思賀雲稍東則新興龍滑等二十四山¶
　　西則蒼梧岑溪諸猺有可招者使之従征夷自攻夷殘黨可盡殱矣茂¶
　　名石城連接鬰林欽亷等州上通廣西山賊亦時出刦叅將駐于新興¶
　　者與蒼梧把總訓練兵快相為犄角防守要害相時雕剿或搗其巢穴¶
　　或截其歸路俾出無所淂入無𫠦歸亦其大畧也韶州云縣雖時有㓂¶
<pb:KR2k0037_SBCK_041-54a>¶
　　竊不為大害惟𫿞察廵捕官賍濫不法者亟絀去之易以智勇之吏俾¶
　　督捕時加防禦而已廣州属縣若連山陽山多交通桂陽上猶郴州諸¶
　　盗又多江右啇賈放債害人激使従乱此當以計銷之不許乆寓若清¶
　　遠扶羅二山殘㓂乃廣肇叅將之責宜與兵備道恊力殄蕩行馮拯括¶
　　洞丁之法以漸役属歸于廣寕母令奸民投入致生禍変其連従化番¶
　　禺増城龍門巢穴者近雖剿平亦冝俻其出没随冝翦之東筦順徳沿¶
　　海之民肆行刦掠者多混編農守廵加意防禦良有司時常誘諭保伍¶
　　鄊校可弗舉行乎新寕新㑹之連恩平陽江瀧水者多立防堡法亦如¶
　　之化以詩書當漸為樂土矣順徳香山防海民兵不宜数易有司截其¶
　　工食利其拜見則流患可勝言哉此守廵所宜察也近來打手搃甲羅¶
　　丗舉既叛&KR0167;招還足為殷鍳恵潮程鄊之盗多通贑州和平大埔之盗¶
　　多通汀漳凡鄊夫禦海㓂有功者使之互引勇士主為寨堡各建社學¶
<pb:KR2k0037_SBCK_041-54b>¶
　　統以鄊約教以禮義而又訓練斥堠以俻山海之虞工食川時給之近¶
　　曰愽羅令舒愚焂為山賊所𢦤然則飬兵由食可無信與大氏㓂由海¶
　　入者扼港以制之而又設法断其樵汲則入㓂無路矣惟山賊荒忽徃¶
　　來多有奸民與之内交潜入邑治則噐械衣服米&KR0079;酒食應時而俻故¶
　　廵按御史戴璟議&KR0082;擇招主舊時陽江陽等縣俱有撫猺主簿廵檢皆¶
　　用土人今陽春縣有招主伍經綸長樂縣有撫猺廵檢陳廷爵偵殺有¶
　　功但此軰固不可全托心腹要在控御有方故平時則用之以撫猺勦¶
　　捕則用之為鄊導譬之大黄之薬不可常服若&KR0082;通利亦非此不可也¶
　　議者以既截通山魚塩莫入今雖寕靜难保終不為患一經調剿動費¶
　　鉅萬莫若責令招主每月定賞魚塩若干又許伊將&KR0238;&KR0097;出山貿昜仍¶
　　諭招主以身家禍福免致挑弄作孽此僉事李香曾以魚塩之賞得靖¶
　　二三年司兵俻者其審裁可否行之禁通猺(訪淂各䖏有等奸徒不務)¶
<pb:KR2k0037_SBCK_041-55a>¶
　本等营生專一收買魚塩指以通山為名徃来猺山交結接濟牧買楠¶
　　&KR0238;黄蠟皮張䓁物甚至私買違禁軍噐盔甲入山貨賣或引誘猺人越¶
　　出蔵伏各䖏河埠窺伺客啇船隻到来撑駕相槽船隻攔江勾刦財物¶
　　殺傷人命或探𦗟人村富度則又與之怍眼却坐地分賘啟釁招尤無¶
　　所紀極已將徳慶等州縣通山賊脚龑貴張馬児等拿問外但此弊在¶
　　在有之通合禁革今後軍民人等不許指以通山為由&KR0059;藏違禁軍噐¶
　　等物交結猺人&KR0059;通接濟引惹釁端為患地方如違許諸人首告擒拿¶
　　從重問擬典刑其言固可採也嗟乎民無信不立若愽羅令者可弗鍳¶
　　哉¶
　論曰書言蛮夷猾夏㓂賊姦宄雖唐虞勿&KR0014;儆㢤然命臯陶惟明刑以流¶
　宅咨十有二牧惟首言食哉惟時信之所孚翕然率服而民自不犯内治¶
　固而外患銷矣此所以為帝世也今之粤㓂不在海則在山兵食亡信不¶
<pb:KR2k0037_SBCK_041-55b>¶
　&KR0014;戰守而良甿代之就僇方肆其剥奚彼異㢤詩曰如蛮如髦我是用憂¶
　北虜聲息越在沙漠猶可禦也南蛮荒忽㓂在門庭不可禦也來則&KR0063;敵¶
　無䇿去則掣兵無律兵亦終于㓂而己詩曰不弔昊文不冝空我師夫山¶
　深海鉅出没徃来胡可測也被束縛而索贖者徃徃困窮流徙為𨽻比及¶
　里耆冐死核實既就獄矣終以無賍仗而甘言詭脫豈可勝道哉詩曰君¶
　子信盗乱是用暴盗之誣指逮犴者多矣審讞莫辯死且弗墐而奸宄通¶
　山談笑取富未嘗犯于有司也是以嶺表㓂賊日滋詩曰君子秉心維其¶
　&KR0216;之心之憂矣涕既隕之然其機亦豈難圖哉撫察旬宣之臣淑問如皐¶
　陶而日諮察焉漸括峒丁而時使薄歛以嘉恵之佩犢之民將日見其歸¶
　耕也詩曰于&KR0416;于理至于南海¶
<pb:KR2k0037_SBCK_041-56a>¶
瓊州府兵額　瓊崖叅將部下營兵(中軍員役八十三○前營五/百五十八劄瓊州府城并輪)¶
(守防黎各營○左營四百七十二派守定安文昌會同樂會萬州/清瀾諸城○右營三百三十九派守崖州感㤙陵水三城并廽風)¶
(嶺〇後營三百六十八派守儋州澄邁臨髙昌化四城並那約營/〇舖前營二百二十七防守舗前○防黎把總哨兵一千五百派)¶
(守毛塘鹿宴塘心畧遶頭平金抛太平定全那約南定那大等䖏/○太平營一百四十九防守太平嶺門大坡石辣等䖏○萬州長)¶
(沙坡心營一百一十一/分劄長沙坡心二營)白沙寨欽&KR0291;部下哨兵(官兵雜役共一千/六百七十○欽總)¶
(哨下哨官一員督船二十一&KR0215;劄白沙港哨官一員督船六隻劄/舖前港哨官一員督船二隻劄石/港哨官一員督船六&KR0215;劄清)¶
(瀾港俱守正北面○左司分總哨下哨官一員督船三&KR0215;劄搏敖/港哨官一員督船六&KR0215;劄桐棲港惧守正東面○前司分總哨下)¶
(哨官一員督船七隻劄三亞港又船四&KR0215;劄保平港俱守正南面/○右司分總哨下哨官一員督船二&KR0215;劄英潮港哨官一員督船)¶
(四&KR0215;劄新英港哨官一員督船/一&KR0215;劄愽頓港俱守正西面)¶
寨五瓊山寨曰白沙(見兵/制)澄邁寨曰永靖(在東/陽都)曰保義(在新/安都)崖州¶
<pb:KR2k0037_SBCK_041-56b>¶
寨曰三亞曰連珠(在回/頭嶺)¶
營五十七瓊山營曰&KR0045;威前營(見兵/額)曰黄嶺曰藤寨曰南坤曰大¶
坡曰大定(即塘/心營)澄邁營曰分哨後營(見兵/額)曰定全(兵五/十)臨髙營曰¶
分哨後營(見兵/額)曰南定(在番豹山黎三/百名更番戍之)曰獨木(在縣/南)定安營曰南¶
斗(在南雷/兵八名)曰黄竹(在㑹同分界/兵五民壮十)曰南閭曰南倫(民壮二十今/改嶺背營)曰坡¶
田曰大葵曰金抛(即今大坡頭營萬曆辛卯移立官/坡改名萬全名色把&KR0291;一兵八十)曰五嶺(圡舎/兵八)¶
(十)文昌營曰&KR0045;威左營(見兵/額)曰教塲分營(在縣北一里/宫兵九十)曰舖前(見/兵)¶
(額)會同營曰分哨左營(見兵/額)曰清平(在定安/分界)樂會營曰分哨左營¶
(見兵/額)曰猪母嶺(在縣北/五十里)儋州營曰&KR0045;威後營(見兵/額)曰七坊曰南巢¶
曰柗栢曰腰西曰大羅曰催羅曰可墨曰槎鶯(上八營各旗軍/五黎兵三十)昌¶
<pb:KR2k0037_SBCK_041-57a>¶
化營曰烏坭(即分哨後營旗軍/七十募兵十二)萬州營曰&KR0045;威左營(見兵/額)曰貢田¶
曰張牙市曰五香曰太平曰葵根曰長沙(見兵/額)曰沙牛壩○陵水¶
營曰分哨右營(見兵/額)曰軍堡曰葫蘆門曰黎庵曰牙狼(四營俱清/瀾軍守)¶
曰南萬(官兵/二十)曰牛嶺(弓兵三十旗/軍二十七)崖州營曰&KR0045;威右營(見兵/額)曰廻¶
風嶺(有營/兵守)感㤙營曰分哨右營(見兵/額)曰莪茶曰陀興曰必改¶
堡十一文昌堡曰楊橋○會同堡曰馮家○昌化堡曰吉家曰漁¶
鱗洲曰小洲塘○萬州堡曰南頭曰牛塘曰蓮塘曰烏石○崖州¶
堡曰榆林(旗軍七/十五)感㤙堡曰縣門(儋州所/軍一百)¶
<pb:KR2k0037_SBCK_041-57b>¶
<pb:KR2k0037_SBCK_041-57b>¶
瓊州府志　沿海衝要¶
府城北十里曰白沙港宋設水軍趙汝珞拒元兵扵此¶
國朝隆慶&KR0004;始設白沙寨兵船防守與海口層齒相¶
通凡大商舟船皆住泊焉是瓊治之咽喉也　東六十里¶
曰鋪前港深廣可容商船凡倭㓂賊船常從此入即李¶
茂澚黨住泊為患處勢与白沙相𠋣是瓊治之胷項也¶
鋪前東去二十里至文昌白峙澚四十里至木蘭澚五十¶
里至急水門八十里至抱虎灣一百里至抱陵港不數里至¶
銅鼓角一𢃄以來常有賊舟灣泊登㟁取水乗間暴掠¶
至於清瀾一港海門寛闊水道逶迤内達文昌縣治外¶
通大海七洲洋賊船倭㓂順風南抵此其先據蓋瓊郡之¶
<pb:KR2k0037_SBCK_041-58a>¶
肘腋最宜加関防者也　清瀾南去六十里至馮家灣四十里¶
至㑹同哆南八十里至樂㑹博敖屢&KR0013;㓂害其為要地更¶
當備守八十里至萬州那鹿港那鹿出外洋有南北二澚¶
賊船常扵此取水四十里至大塘灣六十里至舊陵水三十里¶
至牛頭嶺突出海口六十里至桐栖鹽水港六十里至黎菴¶
港四十里至玡琅澚六十里至榆林港常有賊船寄泊遇¶
警便扵各處防之惟三亞一港東至萬州西逹昌化東南¶
風𤼵時有大泥諸畨沿海登㟁搶奪濵民最宜防守¶
三亞一百二十里至崖州大蜑保平二港上一百二十里有黄流抱¶
駕二港六十里至鶯哥嘴數十里至吉家潵八十里至感恩¶
深田灣又八十里至北黎港三十里至魚鱗洲皆屬三亞信¶
<pb:KR2k0037_SBCK_041-58b>¶
地距昌化英潮有百里焉　府城西去七十里曰澄邁石　深¶
廣可泊船約五十里至馬裊三十里至石牌又百餘里至臨¶
高縣博頓港有兵船防扵此百餘里至儋州洋浦三牌石¶
海口入新英港港口有二沙線不識水道則壞舟泊船雖穏¶
便但聞警出船不及故海上多故須輪哨船時出海口瞭守¶
亦瓊郡之腰絡不可踈備者也南去約八十里至海頭港内¶
㟁石壁難以進舟一百里至烏泥港逼昌化城又三十里至英¶
潮灣俱賊船出没處　按瓊郡州縣俱附海濵周廻數¶
千里時有倭㓂畨船之警今設東西二路左右前司分哨防¶
守䇿應而統領於白沙寨兵家所謂星布碁置之勢况¶
加以天塹之險苐夷情叵測風波靡常&KR0057;當於衝要處¶
<pb:KR2k0037_SBCK_041-59a>¶
整飭兵船精選器械查喆墩堠廵察海道始可保孤¶
嶼之金湯也故特詳之於篇以備防海者採焉¶
諸黎村峝¶
瓊山黎東曰清水峝今爲東黎都南曰南岐南椰南虚¶
環琅南坤居采嶺平沙灣居碌居林峝南岐七峝今¶
爲西黎都惟沙灣三峝尚稱生熟黎叛服不常沙灣峝¶
自平黎馬屎後向化當差　澄邁黎南曰南黎今爲一都二都¶
水土平善西曰西黎今爲一都終都尚囿於風&KR0148;時出爲¶
害　臨高&KR0058;峝大率有八曰墳勞曰坡頭曰那律曰番吉¶
曰略遶曰番溪曰柗柏曰重遶八峝皆以番豹山爲險秪¶
容一人入過此十里則西至重遶坡透等峝東至畨溪等¶
<pb:KR2k0037_SBCK_041-59b>¶
峝南至畨灑等峝時出為害　定安&KR0058;南曰南閭峝去¶
(縣三百里)地夷曠民樂居之見充里甲惟光螺在縣西南四¶
(百里)思河(在縣東南三百里)原係黎峝出没之衝時為民患¶
　文昌黎曰斬脚峝治平已乆田地經丈入有司特人丁尚¶
屬土舍隨軍聴調而已附峝地多險阨為瓊文定會遊¶
賊往來之區　樂㑹黎曰縱横峝(去縣四百餘里)北接思河¶
光螺南接萬州青山聲勢相𠋣馭失其道嘯聚為亂¶
　儋州黎視諸處最蕃昔梁隋間儋耳歸附者千餘峝¶
指此今生熟凡五都曰抱驛曰&KR0058;附曰順化曰來格曰來王¶
弘治五年招至桐横一處嘉靖九年招至脩途打招畨洋¶
下台那㛌大落影打爽水頭八處東黎屬土舎峝首部¶
<pb:KR2k0037_SBCK_041-60a>¶
領南黎屬州部領其餘自耕食不屬州　昌化&KR0058;散處山¶
谷不相統攝与民雜居不為㓂害舊有土職二員以招黎¶
為名而既歸有司遂不復領於土舎　萬州舊有民&KR0058;九¶
都熟&KR0058;九十三村西南則鷓鴣啼峝(去州一百二十里)与陵水黎¶
停等峝濳通北則龍吟峝去(州五十里)与思河縱横二峝潜通¶
不復統於土舎時出為患陵水黎北有黎亭(去縣二十里)南有¶
嶺脚去縣三十里嶺脚由葫蘆門而出黎亭由&KR0058;羅而出又¶
有東北肖有大牛嶺小牛嶺為往來必由之路&KR0058;人時出遮¶
道為㓂　崖州黎其地多于州境其人十倍之分東西二界¶
生熟半熟三種屢為害而州之户口日耗凡百徭編取給諸¶
縣膏&KR0254;田地盡為&KR0058;有羅活千家為甚德霞抱顯次之¶
<pb:KR2k0037_SBCK_041-60b>¶
感恩&KR0058;附版籍者什九不附者什一与民雜居無他志患在¶
崖之生&KR0058;切近岀没孔道有二一自峩茶總路分入陀興必改¶
一自湳麻嶺總路分入嶺頭白沙時出為民患　論曰&KR0058;¶
峝内扺五指外界州縣者不可勝計此乃其大較耳自梁¶
馮冼氏収降千餘洞唐採訪使諭五州首領親詣其境則¶
當時通道之遠可知至宋末武略不競大羊梗道復借途¶
桴海丁謂所稱再涉鯨波是也迨　國&KR0004;天戈所擣直欲¶
徑穿五指而瓊文洞落多齊編民獨崖儋諸&KR0058;愈越省¶
地其故何哉蓋自永樂以來以撫&KR0058;職之土人借撫為名¶
奪我熟黎觀儋州抱驛首役遂致南蛇之亂崖州舊¶
圖分轄起于土舎之奸如附郭董平三啚為&KR0058;邢陳三土舎分管¶
<pb:KR2k0037_SBCK_041-61a>¶
故梁之崖州隋之延徳唐之洛塲落屯縣宋之盛徳堂諸¶
基皆没於今黎圖中侵可知矣間有念王土者未嘗不披¶
輿圖而抱恨也以故洪武時指揮張庸&KR0071;欲開五指縱横¶
之路及邵宗李貴之徒亦厪長慮即成化時副使凃棐注¶
意&KR0057;殷使後居其位者以前人之心為心犂庭開道寢¶
食在念則古之書村書峝者今皆為都為圖矣何天順間¶
感恩令(羅鉉賣&KR0058;圖于土舎婁鑑)弘治末備兵使者(副使)¶
(王)貪賂邀功賣乆化之編圖歸&KR0018;固之土孽致啓後¶
來諸&KR0058;之尾大吁可惜也¶
瓊山縣營新舊凡十三堡寨　逹子營　民壯營　揚¶
威營　振武營(以上四營今廢)&KR0045;武前營(即浙營以上俱防)¶
<pb:KR2k0037_SBCK_041-61b>¶
(海)張隘山營　黄嶺營藤寨營分踪營(原名南坤營)¶
　大坡營大定營(即塘心營)大會營(在居碌峝即馬屎賊)¶
(巢)水蕉營　紅花堡藤寨堡　望樓堡白沙寨¶
　澄邁縣寨二營七　永靖保義　分哨後營　籬謹¶
營　營所　籬藏判壅　居便　定全營　臨髙縣營¶
八分哨後營　那零　達南略獨木羅壮　平郎¶
居啼(三營俱嘉靖初建後廢令移南略營於此)定安縣營¶
十一　鹿窟留平　南斗黄竹南閭南倫　坡田大¶
葵　楓木大平五嶺石盤　文昌縣營八堡二　白¶
延架　烏&KR0259;坎　赤岸木欄　銅鼓　港門　揚威左營¶
　教塲分營鋪前楊橋堡　㑹同縣營二堡一分哨左¶
<pb:KR2k0037_SBCK_041-62a>¶
營馮家堡　清平營　樂㑹縣營二　分哨左營¶
猪母嶺　儋州寨二營十七　歸姜田頭　&KR0045;威後營¶
　保吉墳壞蓬虚七坊南巢柗柏腰西大羅¶
催羅　可墨槎鶯那大樂化日南清寧昌化縣¶
營一堡三　烏坭營(即分哨後營)吉家魚鱗洲小洲塘¶
萬州營新舊十二堡四新潭蓮塘揚威左營貢田¶
張牙市五香太平南頭蒲荢葵根長沙沙牛埧¶
　南頭堡牛塘堡　蓮塘堡　烏石堡陵水縣營十二堡¶
四分哨右營　軍堡葫蘆門　黎庵牙狼　鎮南馭¶
北　絡䌇　馬騮橋鴨塘白茅營南萬牛嶺膺¶
修堡石頼堡嶺脚堡　&KR0058;亭堡　崖州寨二營十丨堡¶
<pb:KR2k0037_SBCK_041-62b>¶
十　三亞分寨連珠寨　&KR0045;威右營　牙刀　樂羅　否淺¶
　抱活　羅蓬半嶺　殘宇　椰根　錦臥千家抱懷¶
　莪茶廻夙嶺藤橋　樂安營　楽定藥弩營　樂平¶
營　深溝堡　&KR0048;鳳　多銀　抱拖　&KR0048;芒石梓高村¶
山麻落機高嶺東高嶺西望樓榆林　多零廻風¶
門　感恩縣營六堡四分哨右營　莪茶陀興必改¶
南北溝　白沙溝　深田堡　嶺頭　湳麻縣門¶
海㓂　嘉靖四十五年賊呉平㓂昌化五月總兵湯克寛破¶
呉平于崖州擒其妻子十二月賊何喬林容等掠陵水犯¶
崖州　隆慶元年賊曽一本何喬䓁掠文昌犯臨高陵水十¶
月指揮石子方以計擒何喬三年七月林容敗死其黨蘇大¶
<pb:KR2k0037_SBCK_041-63a>¶
李茂等收集餘衆九月犯清瀾殺指揮崔世承　五年八月指¶
揮髙卓戰死于煎茶頭　六年賊許萬載犯澄邁圍昌化¶
李茂犯萬州攻樂會漳㓂荘酋引倭犯瓊山文昌李茂降¶
擊倭走之　萬曆二年四月賊林鳳入清瀾殺百户蔚章及軍¶
民二千餘人十七年游擊沈茂令珠賊供扳陳徳樂李茂盗¶
池誘擒之其黨陳良德及茂家人那麽等復叛犯清瀾文昌萬¶
州尋討平之¶
黎㓂　萬曆二十七年瓊山居林等峝&KR0058;首馬屎倡亂定安¶
臨高諸黎應之雷廉副總兵黎國耀等率兵三路進攻擒之¶
設水會所于馬屎巢穴即水蕉村築城屯田四十一年冬崖州&KR0058;¶
抱由羅治等作亂官軍敗績䧟樂平營圍崖州總兵王鳴¶
<pb:KR2k0037_SBCK_041-63b>¶
鶴督各路官兵并西粤狼兵討平之¶
呉會期奏議　黎居良民五之一宜於兵威削平之際開¶
通十字大路于其間大約以道里計之自府至崖千里而近¶
自儋至萬六百里而遥此心至逕之一也細數之自府至沙灣¶
三百里而遥自崖至羅活三百里而近俱爲坦途矣度其¶
中未開通處不過二百里耳官軍屬武官領之民兵屬有¶
司領之土兵屬鄉保兵領之通力合作相其谿壑易其險¶
阻假以數月而瓊崖之路可由黎峝中行矣儋萬視此¶
其上則又殺焉四路交逵度中達城量地置堡就堡立¶
屯以攻則取以戰則固矣¶
<pb:KR2k0037_SBCK_041-64a>¶
海瑞奏略　臣&KR0060;觀瓊州黎岐譬之人焉&KR0058;岐心腹¶
州縣四肢&KR0058;岐爲㓂是心腹之疾也心腹之疾不除將必¶
浸淫四潰而爲四肢之患爲今之計莫若敕羣臣中知識¶
事機力可大任不貪富貴志在立功者以之充兵備副使¶
以專治黎之任瓊去京師萬里當事請裁或致遅誤¶
設立縣所限其大㮣乗機審勢聴其便宜凡一功招民置¶
軍設里達學遷創縣所屯田廸司驛遞諸事不許撫按臣¶
等從中節制年年借用許其調廣西土兵廣東漢逹官¶
軍打手值變故許其調用約萬人量撥一次大征銀糧之¶
半以充其費三年後考其成功七年稽其變化之效彼得¶
專任之柄寛其行事而又功少不完不遷其官事少不¶
<pb:KR2k0037_SBCK_041-64b>¶
效必重其罪欲不盡心力而為之不可得也¶
上兵部七事一&KR0058;岐所居之地雖有高山峻嶺而亦多¶
平衍峝塲膏&KR0254;田地其村峝可立縣所者甚多今據大征¶
勦平及人所常行共見者則崖州羅活峝抱顯村感恩¶
古鎮州陵水&KR0048;温峝瓊山大坡頭營儋州七坊峝凡立縣遷¶
縣必先置所栘屯其不必立所者亦宜撥軍兵數百名防¶
守俟&KR0058;平後議撤其凡陽磨贊二村之間乃東西南北之¶
中可立一大縣遷海南衛并兵備道參將府於中使東西¶
南北皆可以控制&KR0058;岐且与新立縣所為虎豹在山之勢¶
　一感恩土瘠民苦耕作亦非要害可遷於古鎮州㑹同¶
<pb:KR2k0037_SBCK_041-65a>¶
澄邁二縣亦非要害似可遷於附近黎峝一各州縣廵簡¶
司非要害者皆遷於新立所近地或衝要里社以為関防¶
　一海南衛十一所屯田正以防禦㓂也今其地附近黎登版¶
籍為良民乆矣屯軍一無所為可撥其田為民田遷軍餘¶
别營屯田於黎峝中一崖州昌化二所在州縣中其旁州¶
縣居民熟弓矢常時皆能自禦海㓂無俟於本所官軍¶
今若遷崖州所於羅活峝則去崖州止一百里遷昌化所¶
於古鎮州則去縣止七十里内可以制&KR0058;岐外亦可以禦海¶
㓂一&KR0058;人獷悍不肯歸化者為州縣遠欲向化無由并¶
為姦人所阻隔者亦多今若區處羣&KR0058;當先其易而後¶
其難既得其易輒立縣所則難者欲為亂而無羽翼我¶
<pb:KR2k0037_SBCK_041-65b>¶
勢既壯則彼當向化矣一&KR0058;&KR0302;歸化當編其峝首村¶
首為里長所屬之&KR0058;為甲首出入不許仍持弓矢原耕¶
居田地聴從其便其山林可開墾并絶黎田地招外方¶
無業民耕作結為里社与&KR0058;岐錯居¶
<pb:KR2k0037_SBCK_041-66a>¶
<pb:KR2k0037_SBCK_041-67a>¶
叅將俞大猷圖說¶
黎岐居於三州十縣之中與吾治地百姓魚䀋米貨相通鷄鳴犬吠相聞出刼¶
鄉村最為便昜我兵既集千谿萬徑皆可以適其巢穴無一次不收具成功即¶
今經戮村分其遺𩔗不甚多能據其遺地移吾兵民以雜居之則其子孫耳濡¶
目染吾民之言語待尚皆可化為百姓矣惜乎自古以來皆上㫖功於賊勢方¶
張之時而不能駕馭于摧敗之後能捐大征之財數十萬于賊未平之先而靳¶
經畧之財数萬于善後之際彼其長養積聚之乆復如前日之盛一有所激復¶
聚為亂仍動大兵以勦之費用之多賊戮之&KR0429;元氣之傷亦其𫝑之所必至耳¶
本職歴遍各崗備覧形𫝑無諭各&KR0058;熟察其情果見近經勦地方如羅活峝冝¶
立叅將府遷崖州千户所于其内抱顕村冝增設一縣古鎮州冝立屯所各有¶
絶&KR0058;田地以收勦平之功乃各築城穿地以垂永乆之規又各不經勦黎峝合¶
光區䖏以杜後日之患於儋州之摧抱村冝遷鎮南巡檢司又揆儋州千户所¶
官一員軍一百名陵水之嶺脚峝冝遷藤之廵檢司又撥南山千户所官一員¶
<pb:KR2k0037_SBCK_041-67b>¶
軍一百名瓊山之沙湾冝新設一廵檢司及撥海南官一員軍一百名各恊鎮¶
之以弭其將來之变仍各築城穿池以為他日立州縣之基又各城池之中俱¶
盖𠫵將衙門以便周流廵視若夫大路冝通者則南北取直徑過遷驛逓以¶
便官民徃來又羅活城冝暫圍打手五百名各于鎮壓之中寓猍招変化之術¶
間有梗化不馴之徒相機設計去一二村以警其餘五年之後事冝已定漸次¶
掣其土舍行令更為里長該管黎人就編属之以為甲首納粮之外不得再加¶
差役其各州縣掌印官務將&KR0249;下&KR0058;人嚴禁童女不得如前披髮女身男人務¶
看衣衫不得如前赤身露腿其首各要加帽包網不得如前簮䯻倒顛各村&KR0058;¶
童之㓜小者設杜學以校之使其能言識字每一年間守廵官查考各州縣官¶
変化各熟&KR0058;幾村招撫生&KR0058;為熟者幾村具呈撫院衙門以為殿最如此經畧¶
漸次夆行熟黎不得𠋣生理以為禍土舎亦不得假&KR0058;以生奸不數年間皆登州縣之版¶
籍矣¶
<pb:KR2k0037_SBCK_041-68a>¶
語音州城惟正語村落語有數種一曰東語又¶
名客語似閩音一曰西江黎語即廣西捂潯¶
等處音一曰土軍語一曰地&KR0058;語乃本土音也其¶
儋崖及生黎与蜑峱番等人語又各不同或¶
間雜胡語(若今呼中帽為古邏繫腰為荅博是也)¶
夫瓊中國外境也大海是環番夷四達廣袤三¶
千餘里西南雄郡無逾此者且邊海之饒見¶
稱徃古(史志越處近海多犀象瑇瑁珠璣銀銅果布/之湊韋昭曰采龍眼荔枝之屬布葛布也)風¶
潮雖異而氣候無惡(方輿志周歳皆東風寰宇記云瓊/海之潮半月東流半月西流潮之)¶
<pb:KR2k0037_SBCK_041-68b>¶
(生隨長短星不/係月之盛衰)漢人所謂鱗介易我衣裳者豈其然¶
乎隋唐之際馮冼内屬荒梗之俗為之一變　明¶
興　聖諭稱為南溟奇甸有華夏之風(御製文集/勑勞海南)¶
(武臣曰南溟浩瀚中有奇甸數千里又諭海/南臣民曰海南習禮義之教有華夏之風)自是鼎臣&KR0071;¶
出名滿神州至誠前如信有徵矣慝惟俚峒盤¶
據腹心而我之控制反石其外生熟雜糅屢為¶
榛梗(元時俚㓂海南/畫䧟止餘瓊耳)五指珠崖最稱險惡文昌¶
萬州尚易馴制特以諸邑營戍寖成廢弛恣其¶
趦趄耳沿邊海防&KR0057;為諸夷觀望名存而實¶
<pb:KR2k0037_SBCK_041-69a>¶
亡者不獨瓊管為然也嘗聞之珠崖之變起¶
於髮髠(應劭風俗通曰珠崖之廢起/於長吏觀其好髮髠以為髲)方令香蠟藤葛¶
皮毛齒革取辦於瓊者不一故齊民腹背¶
受敵而息肩亡繇柔遠能邇盍豫圖之¶
<pb:KR2k0037_SBCK_041-69b>¶
<pb:KR2k0037_SBCK_041-69b>¶
羅定州兵額　中路前營(兵五百四/十六名)中路左營(兵五百四/十六名)東路前¶
營(兵四百七/十九名)東路左營(兵四百七/十九名)東路右營(兵四百七/十九名)東路後營¶
(兵四百七/十九名)西路前營(兵五百/八名)西路左營(兵四百九/十七名)西路右營(兵四/百九)¶
(十七/名)西路後營(兵五百/八名)防江兵船(十二隻毎船小甲/一名水兵十二名)¶
營堡五十二羅定之營堡曰金逕(在州西/五十里)曰羅鏡崗(在州西/八十里)曰洒¶
上(去羅境/七十里)曰雲卓(去洒上/五十里)曰大樟根(去雲卓/八十里)曰白石(去大樟根/四十里)曰¶
水逕(去州東/五十里)曰思賀(去水逕三/十五里)曰鎮安(去思賀/三十里)曰平竇(去鎮安/七十里)曰¶
掘峝(去平竇/六十里)曰馬櫃(去掘峝/六十里)曰合水(去馬櫃一/百六十里)東安之營堡曰羅¶
溪(在州東/九十里)曰鐡塲(去羅溪三/十五里)曰荔枝峝(去鐵塲/五十里)曰仗峝(去荔枝峝/九十里)¶
曰安樂(去仗峝五/十五里)曰思藥(去安樂/六十里)曰南鄉(去思樂/九十里)曰縣治(去南鄉/六十八)¶
<pb:KR2k0037_SBCK_041-70a>¶
(里)曰雲嶺(去縣治二/十五里)曰黄沙(去雲嶺/六十里)曰富禄(去黄沙/五十里)曰　陂(去富/禄六)¶
(十五/里)曰馬塘(去<折 t="33"/>陂五/十五里)曰龍埇(去馬塘一/百九十里)曰相思胡峝(去龍埇/四十里)曰¶
&KR0084;村(在縣西/五十里)曰白梅(去縣西/四十里)西寕之營堡曰菴羅(在州西/五十里)曰黄坭¶
(去菴羅/五十里)曰古蓬(去黄坭三/十五里)曰思薬(去古蓬/五十里)曰大刀(去思藥七/十五里)曰羅¶
旁(去大刀/三十里)曰縣治(去羅旁/七十里)曰車滘(去縣治/四十里)曰封門所(去車滘/七十里)曰雲¶
稍(去封門所/七十里)曰新樂(去雲稍五/十五里)曰思慮(去新樂六/十五里)曰梅峝(去思慮/四十里)¶
曰車田(去梅峝/九十里)曰譚章(去車田/七十里)曰扶合水尾(去譚章/六十里)曰排埠(去扶/合水)¶
(尾七/十里)曰分水嶺(去排埠八/十五里)曰函口所(去分水嶺/二十里)曰懐鄉(去函口所/六十里)¶
曰白石(去懐鄉/六十里)¶
<pb:KR2k0037_SBCK_041-70b>¶
廣東(衘/史)龎尚&KR0583;撫處濠鏡澳夷䟽竊惟廣東一省西北聯絡五嶺東南大海¶
在焉蠻夷雜居禁網踈闊山海之㓂嘯聚不時詩曰迨天之未隂雨徹彼桑¶
土綢繆牖户夫智者鏡㡬以先圗勇者乗時以自固此何時也而諉之曰隂¶
雨未至可乎臣生長海&KR0022;習聞已乆除倭夷山㓂出沒擾攘見在經畧者臣¶
不敢煩凟外謹&KR0933;其禍切門庭履霜堅氷者著為論列竊效詩人桑土預徹¶
之義惟　陛下試垂聴焉廣州南有香山縣地當瀕海由雍麥至濠鏡澳計¶
一日之程有山對峙如䑓曰南北䑓即澳門也外環大海接于牂牁曰石峽¶
海乃蕃夷市舶交易之所徃年夷人入貢附至貨物照例抽盤其餘番商&KR0059;¶
齎貨物至者守澳官驗實申海道聞于撫控衙門始放入澳候委官封籍抽¶
其十之二乃聽貿易焉其通事多漳泉寕紹及東筦新㑹人為之椎髻環耳¶
效番衣服聲音每年夏秋間夷舶乗風而止徃止二三艘而止近増至二十¶
餘艘或倍増焉徃年俱泊浪白等澳限隔海洋水圡甚𢙣難于乆駐守澳官¶
<pb:KR2k0037_SBCK_041-71a>¶
&KR0096;令搭蓬棲息迨舶岀洋即撤去近数年來始入濠境澳築室以便交易不¶
踰年多至数百區今殆千區以上日與華人相接濟&KR0010;規厚利所𫉬不貲故¶
舉國而來&KR0018;老携㓜更相接踵今築室又不知其㡬許而夷衆殆萬人矣詭¶
形異服瀰滿山海劒芒耀日火炮震天喜則人而怒則獸其素性然也姦人¶
則導之凌轢居民蔑視澳官漸不可長若一旦豺狼改慮不為狗䑕之謀不¶
圗錙銖之利擁衆入㨿香山分布部落控制要害鼓噪直趨會城俄頃而至¶
其禍誠有不忍言者可不逆為之慮&KR0088;議省欲于澳門狹處用石填塞杜番¶
舶濳行以固香山門户誠是也然驅石塞海經費浩煩無從取給舉事當待¶
何時或欲縱火焚其居以散其黨為力較易然徃年嘗試之矣事未及濟㡬¶
䧟不測自是夷人常露刅相隨伺我動静可復用此故智耶議者又欲將澳¶
以上雍麥以下山徑險要處設一関城𣷹設府佐官一員駐劄其間委以重¶
&KR0096;時加譏察使華人不得擅入夷人不得擅出惟抽盤之後驗執官票者聽¶
<pb:KR2k0037_SBCK_041-71b>¶
其交易而取平焉是亦一道也然関城之設𫝑孤而援寡或變起不測適足¶
以為鴛鷔之資豈能制其岀乎安邉者貴消禍于未然懐逺者在伸威于既¶
玩臣愚欲將廵視海道副使移駐香山弹壓近地曲為區處明諭以朝廷徳¶
威厚加賞犒使之撤屋而隨舶徃來其湾泊各有定所悉遵徃年舊例如或¶
徘&KR0422;顧望即呈督撫軍門親臨境上慰諭而譬暁之必欲早為萬全之慮而¶
後己若以啓釁為&KR0104;則禍蘖之萌亦當早見而預待之况有舊澳見存皆其¶
耳目所親見聞者彼將何從執怨乎番船抽盤雖一時近利而竊㨿内地實¶
將來隐&KR0104;黨𩔗既繁根株難㧞後雖百其智力獨且奈何或謂彼利中國通¶
関市豈忍為變孰知非我族𩔗其心必異此殷鑒不遠明者覩未萌况己著¶
乎急則變速而禍小緩則變遲而禍大惟督撫軍門加意調停從議酌處母¶
逆其嚮慕中國之心就于通事中擇其便給者&KR0278;以殊格使掉其舌鋒為説¶
客開示禍福以隂折其驕悍之氣自後舶入境仍泊徃年舊澳照常交易無¶
<pb:KR2k0037_SBCK_041-72a>¶
失其関市&KR0010;利復𫿞布通番之令凡姦人之私買番貨畔民之投入番船及¶
畧賣人口擅賣兵噐者悉按正其罪俾人皆知有法之可畏而不敢為射利¶
之圗區畫既定威信濳孚查徃年禁制而防禦之者悉遵舊例施行諸夷自¶
將馴服而黙奪其邪心即禍本濳消矣伏乞勅下該部覆加詳議轉行督撫¶
衙門叅之輿論酌以時冝如果臣言可采即便舉行此豈獨嶺海一隅之福¶
實宗社無彊之福也或有為臣私&KR0104;者謂事関地方休戚今海島晏然恐無¶
故而𤼵大難之端誰執其咎建言者殆禍不旋踵矣臣竊念督撫重臣威名¶
動夷夏毎孜孜焉為海&KR0022;萬世計熟思詳處已非一日若不及今早圖將來¶
孰有能任之者臣揆諸事𫝑如此若復有所顧忌緘口待時是徒計一身之¶
利害而&KR0216;忘全省之安危視天下為一家恐不若是也此臣所以披瀝盡言¶
不敢卷舌藏聲坐待滔天之禍¶
<pb:KR2k0037_SBCK_041-72b>¶
