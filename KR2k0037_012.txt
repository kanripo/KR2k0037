# -*- mode: mandoku-view; -*-
#+TITLE: 天下郡國利病書
#+DATE: 2015-09-12 00:41:24.027659
#+PROPERTY: ID KR2k0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB10n0698-2777天下郡國利病書-第二千七百七十七册.
<pb:KR2k0037_SBCK_012-1a>¶
淮南水利考¶
禹貢曰沿扵江海逹扵淮泗注曰順流而下曰沿沿江入海而入淮禹¶
時江淮未通故沿扵海至呉始開䢴溝隋人廣之而江淮舟楫始通也¶
丘文荘公云此則禹時已有海運矣愚按常鎮淮揚金陵皆有䢴溝與¶
江淮原自相通但由射陽湖屈曲多險吴開揚城下取其直爾三國時¶
以無運而塞隋因平陳而廣之五代時以無運而堙周以平吴而濬之¶
元以兵阻而廢洪武永樂間以漕運而復之以後覘前則春秋時以無¶
貢而塞呉因取齊而開之非創開扵呉也以水道&KR0026;之六合儀真𤓰洲¶
白塔河皆可逹淮設使禹果運海不過出狼山收料角不半日即入䢴¶
江何必犯海濤收淮口而後入淮泗邪¶
禹貢曰九澤既陂四海㑹同傳曰九州之澤已有陂障而無潰决四海¶
<pb:KR2k0037_SBCK_012-1b>¶
之水無不㑹同而各有所歸注䟽亦如此愚按禹之導川距海先障扵¶
上流而世只以為䟽下流也¶
舜典曰咨禹汝平水土愚按水至平也惟土有高下水從下而汜焉不¶
能赴扵海爾禹陂下而穿高所以奏平成之績也史記以沿江海之沿¶
作均師古曰均平也宋史用水工凖法又曰度江淮使平又曰楚州平¶
河之法盖古人平水用扵天下而淮揚漕渠為&KR0057;切要云(統而言之淮/&KR0045;之地西高)¶
(而東下分而言之&KR0045;之地高扵江淮海邉之地高扵河湖平江之法以/是為則)¶
益稷曰禹曰予决九川距四海濬𤱶澮距川注云先决九川之水使各¶
通扵海次濬𤱶澮之水使各通扵川也宋人分河則濬川距𤱶澮矣史¶
氏謂其竭天下之力以治河而無益我　朝為堰牐距川以之海正以¶
防其距𤱶澮而傷漕農也(禹九州原有川禹但决其壅耳非宋人之平/地穿渠也)¶
<pb:KR2k0037_SBCK_012-2a>¶
尭為伊𦒿氏記曰伊𦒿氏始為蜡有曰防者後世隄堰之始也𥙊法曰¶
禹能修鯀之功鯀之功惟障而已障即防也禹貢曰九澤旣陂陂亦防¶
也防固尭之法也使鯀之障非尭之法則試可之命不終日而禠矣寕¶
俟九年邪故尭之防鯀之障禹之陂所以成䟽之功者益夔稷𢍆諸聖¶
人論也審矣何平當以為&KR0052;義治水有决河深川而無隄防壅塞之文¶
賈譲亦曰隄防之作起扵戰國無稽如此&KR0154;足道哉¶
　按禹之䟽多在河間鯀之障開封為多相去千里假令開封浸而無¶
　障必俟河間之䟽以入海淹以旬月則開封之民溺死乆矣今查隄¶
　之用以禆漕溉田者列于後方¶
　　崔學士治河通考所載黄河北行障水之隄¶
　自滎陽至千乗(千乗今濵州乃古千乗郡而金隄/在大名府之清豊南楽二縣界内)千餘里名曰金隄¶
<pb:KR2k0037_SBCK_012-2b>¶
　又名古隄歷代修築以禦河患¶
　自河内北至&KR0058;陽(今大名二/府濬縣)為石隄¶
　自汲縣築隄東接胙城滑縣西接新鄉𫉬嘉東南接延津名曰䕶¶
　河隄亦曰漢隄¶
　　宋史河渠志所載禹時黄河障水之隄¶
　伯禹古隄在大伾(今濬縣)南足¶
　　雒掌科奏築今黄河南行障水之隄有関扵漕河者列扵後方¶
　黄河南岸舊隄自開封府境至蘭陽縣趙皮寨止趙皮寨東經丁家¶
　道口至茶城凡五百里盡未有隄相&KR0063;築接舊隄以絶南射蕭碭¶
　虞城之路¶
　黄河北岸古長隄起自修武縣西界東至沛縣窑子頭止自窑子頭¶
<pb:KR2k0037_SBCK_012-3a>¶
　至茶城七十里無隄相&KR0063;築接古長隄以遏北犯豊沛之衝¶
　自河南至山東之曹單俱有長隄以禦河患¶
　　右㩀中土之障河必用隄則淮南之必用髙加堰西長隄以禦¶
　　河淮也不待言矣知中土之溉田徐濟之護漕河必用隄堰陂¶
　　礉則知淮揚之必用之以漕以溉也不待言矣¶
　孔子曰君子之道譬則防與又曰夫防止水之所由来也¶
　又曰以舊防為無所用而去之者必有水敗由孔子之言¶
　而&KR0026;之則水之不可無防也尚矣孟子曰禹抑洪水夫抑¶
　裁也止也固孔門之法也¶
　禹有䟽有防平當賈讓不䟽不防漢武防而不䟽宋人¶
　防自防䟽自䟽惟漢王景有塢流法(墕當作堰周禮/作偃一作匽)築¶
<pb:KR2k0037_SBCK_012-3b>¶
　隄千里啇度也𫝑鑿山阜破砥磧直截溝澗防遏衝要¶
　䟽决壅積十里立一水門令更相廽注無復潰漏之患¶
　所以東漢及唐無大水災我　朝陳平江之治淮&KR0045;¶
　運河不止法景又兼漢陳登晋謝安唐李吉甫宋柳廷俊諸人之法¶
　纉禹功也¶
　禹至今地名更而山川不昜讀禹貢者但㨿不昜之山川而求之可¶
　也禹貢九河在兖入海在冀文互備也漢王横求九河扵冀而不得¶
　遂以為皆淪扵海夫淪海者必瀕海九河不瀕海何以淪焉使皆淪¶
　則河従淪入海而中原無水患矣猶有患則横之言不然矣今㩀九¶
　河之道而言之其三在濟南曰鬲津者漢志曰鬲縣自啇河經禹城¶
　平原&KR1176;德平東入扵海鈎盤者漢盤縣也與獻縣隣由徳州入海馬¶
<pb:KR2k0037_SBCK_012-4a>¶
　頰者與東光縣隣自濟陽合啇河以入海此三河各一枝非黄河之¶
　所分也其六在河間曰太史者在南皮縣北簡潔在南皮縣南徒駭¶
　在德州廢青池縣扶蘇在景州東光縣覆釡在慶雲縣此五河亦各¶
　一枝與黄河為六同入扵海噫濟南河間之地在而淪海之説行何¶
　哉¶
　禹貢導淮㑹于泗沂入扵海泗沂㑹䖏今清口也水經淮水至于廣¶
　𨹧淮浦縣入于海淮浦亦清口也若以泗沂在山東廣𨹧在揚州豈¶
　不誤哉大抵禹貢所指入海之路皆寛則大伾碣石亦必如泗沂淮¶
　浦之逺九河入海二口在濟南一口在河間三口同是逆河潮汐至¶
　推河倒流退則河推潮汐而出彼此相迎也九河多湮禹始通之入¶
　于逆河江淮與海亦相迎不曰逆江逆淮者非禹導也余所言非文¶
<pb:KR2k0037_SBCK_012-4b>¶
　字間如余所言則河淮之道明而水治如舊云云則其道迷而水不¶
　治¶
左傳哀公九年呉城䢴溝水&KR0052;曰淮隂縣有䢴江東北通射陽西北至¶
末口舊志云䢴江在清河治東一十里龜山鎮後入淮所謂末口也齊¶
書謂之官瀆一統志云陏大業間開䢴江自淮隂山陽至扵揚干江謂¶
之官河唐宋以来利扵轉輸我　朝侍&KR0048;王恕作漕運志始專以運河¶
名之宋殷蟠等議因舟渡北神堰外至末只有山陽湾之險乃開裏河¶
由淮隂至末口通鑑注云北神堰在楚州城北五里呉夫差扵此立堰¶
者盖淮水底低溝水底髙恐其泄也舟行渡堰入淮今新城(洪武&KR0004;/創建)北¶
辰坊(北神史作/北辰)有北閘亦為末口其堰則今五&KR0309;西長隄皆囙夫差之¶
意而置者(南北對境圖曰淮隂縣北距淮五十步此水絰所指之淮隂/也末口在此宋志云淮隂縣在磨盤巷今清江浦也殷蟠所)¶
<pb:KR2k0037_SBCK_012-5a>¶
(指之淮隂也運河由此以出末口吳開䢴溝為取齊也淮北為齊地故/由此口為正東北口為奇或謂木口在江都通六合不&KR0014;通淮且非取)¶
(齊之/道也)¶
漢宣帝地節元年廣𨹧王相勝之奏奪王射陂葑田予貧民按志射陂¶
即射陽也陂塘也葑茭葦也塘田可耕茭葦可㸑山陽之利也凡山陽¶
之水西流者由阜𨹧湖入淮湖水盛則由青州髙良二澗循三&KR0412;河入¶
洪澤白馬諸湖中閘&KR0249;家湖運河由菊花溝十字亭溝灌溝辛店溝平¶
河溪涇河故城河夀河入射陽湖射陽湖自南而北折而東東而北又¶
折而西為淮西而南南而復北北而東(嘉定志/言如此)屈曲囬旋凡濵湖之馬¶
邏港太倉浦等数十水(水名具嘉/定八年)四靣奔趨皆㑹于射陽湖由故晋口¶
至喻口廟湾口以入干海者常也水極大亦由石䃮以入海者不常也¶
其建義港蘆溝浦則向北以入淮塩城之東其水&KR1176;海浦伍佑新興東¶
<pb:KR2k0037_SBCK_012-5b>¶
入于海不與内水通西南之水若小海大縦湖馬鞍湖魚鰾湖得勝湖¶
及官河塩河蘆溝河界河東界河&KR0412;河東塘河西塘河舊運河新運河¶
與新&KR0045;浦侍其&KR0412;其水皆西入射陽湖至縣東北　里　口入于海¶
石䃮口北距廟湾口廟湾口地高石䃮諸水不&KR0014;至石䃮口地髙射陽¶
湖水小亦不&KR0014;至其間岡門塘橋新河廟洋麻港諸小渠開通亦可以¶
𦔳　之流官河運河皆運塩河也今&KR0782;沮水不至石䃮界河者與興¶
化分界之河也興化之水其半由塩城界輸于石䃮其半由髙郵入塩¶
城若髙塩之水道不通則興化浸射陽湖之利害在寳&KR0063;者與山陽頗¶
同以南無恙故畧之又按漢志云射陽者射水之陽縣治在郡城西若¶
今之髙加堰西長隄漕河塘皆陂也陂成故可溉可漕若射陽湖則不¶
可陂縦有陂而上流之隄堰壞陂亦無益故陂扵山陽為用最急今山¶
<pb:KR2k0037_SBCK_012-6a>¶
陽之民不講陂而日惟市井刀錐之競無百年之家愚不知其説及&KR0026;¶
韓信傳云信不䏻為啇賈又不能推擇為吏則山陽之民貧由不為農¶
太史公已灼知之矣¶
獻帝建安四年下邳陳登為廣𨹧太守治山陽築塘為田民享其利號¶
曰陳公塘按史登有威名性兼文武其所築豈止扵真州凡淮&KR0045;之塘¶
堰必皆其遺惠也(淮安舊志云宋楚州司戸㤗軍李孟傳加葺境内徐/積墓脩復陳公塘有雚溉之利則楚州境内亦有陳)¶
(公塘矣宋紹興九年錢冲之所修陳公/塘李盂傳為之記則在真州者也)考之地𫝑西髙而東下壽在西¶
淮&KR0045;在東水直瀉去何利之有公之為塘自夀而来不止一重水有畜¶
&KR0165;髙卑皆得其利三國兵争空江淮之地而不居呉始經营&KR0045;州之田¶
魏復优而取之晋祖逖荀羡謝玄圗&KR0145;中原俱屯淮隂謝安牧&KR0045;州興¶
召伯埭以屯㕥漕陏之平陳乃開山陽瀆以備廵幸而隄以御名唐因¶
<pb:KR2k0037_SBCK_012-6b>¶
干陏李吉甫益修塘以通運(今運/隄)李承築堰于山陽專以溉田捍海(今/山)¶
(陽東有長豊/堰以捍海潮)周之有事江南亦開老&KR0517;河而南唐方為白水营田阻扵¶
多議宋取南唐寔用其䇿畜&KR0165;之利較昔為詳我　朝漕艘塩筴軍屯¶
民田咸有資扵水利大抵隄堰塘&KR0309;閘洞涇凾之置悉委之平江而平¶
江集古人之大成也¶
白水塘在今山陽寳&KR0063;旴&KR0455;之界魏鄧艾築此灌田儲粟晋亦扵此屯¶
田以為中原之圖¶
魏與呉戰不克而還帝到精湖水稍退留船付蔣濟而先馳去濟鑿地¶
為四五道蹴船令聚豫作土䐁遏断湖水引舡一時遏入淮中乃得還¶
帝至洛陽謂濟曰吾前决謂分半燒舡扵山陽湖中矣愚按土豚一作¶
土塍一作土坉土坉注云以草褁土築城及填水也若今之為埽隄遏¶
<pb:KR2k0037_SBCK_012-7a>¶
湖水令聚以通舩也分半燒舡謂不得全舡入淮將燒其半也宋白曰¶
山陽本射陽地晋義熈置郡及縣因境内有地名山陽囙以為名也戴¶
延之西征記曰山陽津名在郡城之西即山陽湖也又名精湖又名津¶
湖盖魏時舡行扵郡城之西其時水淺故濟扵湖中為土䐁聚水以行¶
舟雖一時之法而後人堰湖以通運舟殆其意也¶
　運道逕寶&KR0063;湖而北穿河行舟過白馬湖自白馬湖而北穿河行舟¶
　至淮城之西南泛津湖抵板閘穿河行舟至清口入淮(史志皆用古/地名讀者一)¶
(時難考今直以今地名言之今人/易知耳古地名前後各條具有矣)縁津湖多風險宋人扵湖中心築¶
　土隄至天順間昜以石名曰新路舟行舟泊安稳如堂奥不覺其為¶
　湖而直謂之運河矣其隄間有数閘平時不令河水入湖涸時則引¶
　湖入河盖自&KR0045;至淮皆資湖以濟運而清口以南数十里最忌河淮¶
<pb:KR2k0037_SBCK_012-7b>¶
　𢃄泥沙以入故為五閘以防之猶有淺淤穿淘不免但運河乃國家¶
　大計而獨役山陽之夫所謂行夫者日㸃月調不勝其苦倡為由閘¶
　之説放河淮以入内以苟一日之安乆之水去沙渟河底反髙扵平¶
　地益費挑濬之力而自苦也大抵運河惟淺澁為患魏之土豚宋之¶
　車𤱶近時之牛牽(車𤱶詳後牛牽以牛挽舟也盖水涸人疲而以牛/代人也嘉靖&KR0004;年用之既而掘地引湖乃已)¶
　運舟日行尺寸考之洪武永楽天順屡濬皆調江南之夫正德嘉靖¶
　以来皆調山東河南江北夫每大濬一次輙通利数十年今乆不大¶
　濬自清口至寳&KR0063;数有淺閣迄今不濬將恐窴滅冝用漢人之法不¶
　必多調各䖏不必獨累山陽惟募逺近貧民為夫而不吝其值志謂¶
　可以事諸浮食無産業民空居與行役同當衣食縣官而為之作廼¶
　両便正此意也聞之故事皆科部典其議　朝命大臣或漕臣董治¶
<pb:KR2k0037_SBCK_012-8a>¶
　之今漕臣知而不敢言科部又未必知愚以國之利害故備論其事¶
　㕥俟云¶
水經云淮隂縣有中瀆水謂之䢴江亦曰韓溟溝自江東北通射陽地¶
理志所謂築水也西北至末口一曰北口晋永和中自廣𨹧北出武廣¶
湖之東陸射陽湖之西相距五里下注樊梁湖東北出愽支湖射陽湖¶
西北出夾&KR0088;乃至山陽是時陳敏患湖多風乃穿樊梁下注津湖徑渡¶
十二里逹北口直至夾&KR0088;興寕中復以津湖多風又自湖之南北口縁¶
東岸二十里穿湖入北口自後行者不復由湖&KR0253;濟三州論又謂淮湖¶
行遠乃鑿馬瀬百里馬瀬白馬湖也盖徑白馬湖至山陽城西即射陽¶
之故城也愚按中瀆水又謂山陽浦又東入淮謂之山陽口與䢴江築¶
水皆今運河也晋以前由諸湖屈曲多風險至陳敏始為直逕謝安更¶
<pb:KR2k0037_SBCK_012-8b>¶
為埭其後陏皇甫唐李吉甫宋張綸栁廷俊皆修陳謝之舊也我　朝¶
平江伯脩之其制&KR0057;備¶
魏侵宋淮泗宋主以為憂何承天言凡備匈奴不過二科(宋都建康㕥/淮泗為邉魏)¶
(本匈奴故/承天云云)武夫盡征伐之謀儒生講和親之約若今追踪衞霍大田淮¶
泗内實青徐𤼵卒十萬不足為也唯安邊固守扵義為長故曹孫之伯¶
才均力敵江淮之間不居者各数百里何者斥堠之郊非耕牧之地故¶
堅壁清野保民全境俟其来以乗其弊承天之論如此按晋及六朝大¶
農匱乏俱屯守淮隂㕥備儲胥若祖逖以布三千屯淮隂起冶鑄兵兵¶
食&KR0085;而後&KR0014;遂其誓清中原之志謝玄先屯淮隂次屯邳徐兵食足而¶
後能捷淝水以入洛陽其自中原取江南者若晋之平吴亦屯田江北¶
以為兵食之資今淮之細民惟市井是食語及田夫則誚譲不屑萬一¶
<pb:KR2k0037_SBCK_012-9a>¶
南北断絶倉&KR0338;空虗民何以為食官何以為守邪我　朝漕府倉司竝¶
設扵淮寔寓軍政而塘堰牐&KR0309;諸水利&KR0057;兼屯法士君子幸注意焉(晋/之)¶
(末年人衣珠玉紈繡㕥死求一飽而不得此江淮之共苦也元之末年/求蛙蚌螺蛤以救飢而亦絶此淮城之獨苦也今淮人趨市井習刀錐)¶
(以為世業而不為農豈/知晋无人之至苦哉)¶
齊書云官瀆在山陽西一名直瀆按齊書曰瀆曰澗皆今運河也¶
北齊榖貴尚書左丞蘇珍芝議脩石鼈等屯自是淮南軍防食足少止¶
轉輸之勞杜預曰鄧艾于此作白水塘北接洪澤屯田一萬三千頃按¶
白水即石鼈也¶
一統志云古䢴溝多迂曲陏大業問𤼵淮南兵夫十餘萬開䢴溝自山¶
陽淮隂至扵&KR0045;子江三百餘里水靣濶四十歩而後行幸焉此後世運¶
道直徑之始也¶
<pb:KR2k0037_SBCK_012-9b>¶
陏煬帝至破釜澗適駕至而雨乃易名洪澤澗齊書云洪澤澗在淮隂¶
鎮東淮隂鎮今清江浦也齊書又云割直瀆洪澤以東淮隂鎮下流雜¶
一百户置淮安縣属山陽郡宋洪澤牐因此而名或者誤以洪澤鎮為¶
洪澤閘盖鎮在清河南岸九十里近旴&KR0455;界非陏澗宋牐之所在也旴¶
&KR0455;志亦有破釜澗名偶同耳且如山陽之韓王荘有二一在城西乃韓¶
信所生之地一在城南名偶同也射陽縣在城西乃漢縣及射陽侯國¶
之所在射陽湖在城東名偶同也以韓荘射陽而例之洪澤名實辯矣¶
　唐睿宗大極元年勅使魏景倩引淮水自黄土岡以通揚州黄土岡¶
在淸江浦北直河今運河也是時清河縣南地為旴&KR0455;界唐書云楚州¶
旴&KR0455;縣有直河是也¶
玄宗開元&KR0004;青苗使杜佑為淮南節度使決雷陂以廣灌溉斥海濵棄¶
<pb:KR2k0037_SBCK_012-10a>¶
地為良田積至十萬¶
開元中刺史齊澣開伊婁河舊河在州北繞𤓰州回逺六十里今為運¶
河也¶
開元末利史齊澣以江淮漕運&KR0052;淮水波濤運舟沉損請浚汴水下流¶
自泗州虹縣至楚州淮隂縣八十里合于淮既成而水湍急舟楫艱難¶
㝷乃停廢却行舊河按地理虹不通淮隂云八十里則淮北桃源清河¶
之界也¶
唐堰在淮城西南九十里南店地方乃唐人所築也其堰中髙旁夾以¶
二子堰其形為一中有蕭家牐盖畜水以灌堰西之田西疇水足而徐¶
灌東田盖因地𫝑以行水而為之利也後堰為龍所破因在山陽旴&KR0455;¶
寳&KR0063;三縣之界故無專論之者¶
<pb:KR2k0037_SBCK_012-10b>¶
肅宗上元元年户部侍&KR0048;兼河南道水陸轉運劉使晏自按行淮隂逹¶
河汴為通濟渠¶
代宗大曆中淮南黜陟使李承奏置常豊堰于楚州以捍海潮灌屯田¶
&KR0484;鹵收常十倍舊志云去城東六十里按今海潮有范公隄以障之其¶
自廟湾口入者每東風大彂三五日常遏海水入射陽湖湖水漲溢常¶
至平河溪溪田多浸范公隄未築之前常豊堰之功豈小哉¶
德宗貞元四年節度使杜亞自江都蜀岡之右引陂水趨城隅以通漕¶
輓溉夾陂田¶
吕周作泗州大水記云貞元八年六月桐柏山水大注東風駕海潮逆¶
上衝壅淮泗開府張公伾治之自虹至維楊五百里下及邳徐逾年而¶
城邑復常¶
<pb:KR2k0037_SBCK_012-11a>¶
貞元十八年揚州大都督府長史李襲譽引雷陂渠又築句城塘以溉¶
田八百頃有爱敬陂水門¶
憲宗元和三年節度使李吉甫扵髙郵築平津堰灌田千頃宋平河之¶
法始此¶
穆宗長慶三年開楚州棠梨泾一云長利涇在淮隂縣南九十里宋河¶
渠志云凡泄水䖏直曰涇横曰浦今淮&KR0045;間徃徃有涇浦云¶
敬宗寳曆二年鹽鐵使王播自&KR0045;州閶門外古七港引渠東注官河以¶
便漕運¶
昭宗景福元年朱全忠將時溥遣兵二萬南侵至楚州楊行密將張訓¶
李徳誠敗之于夀河志云夀河在淮城東南其水盤結如綬本為綬今¶
作夀按今城南漕隄之東有渠常涸惟雨集則流通至平河溪經射陽¶
<pb:KR2k0037_SBCK_012-11b>¶
湖入海(凡潦水决水/皆&KR1176;此路)¶
天復二年&KR0045;行宻攻朱全忠之𪧐州以巨艦運徐温以為運路乆不行¶
&KR0841;葦堙塞請用小舟庻㡬昜逹既而巨艦不至而小舟逹按此乃𪧐遷¶
之小河也古曰符離河為濉水之尾今則分黄河之漲矣嘉靖乙卯黄¶
河水溢邳以上多沙阻運船乃&KR1176;小河口&KR0052;髙柵鎮睢寕縣毛竹岡子¶
仙桐君開河孟山髙溝陶溝盧子三村&KR0069;骨堆符離宋灘徐晋口曲河¶
集瓦子集蕭縣蕭縣所南下小浮橋入運河若黄河水大亦各分漲入¶
桃源清河泗州之&KR0412;河諸小渠然黄河淘渲已乆底靣深濶雖間有浮¶
沙&KR0782;澱明年水𤼵又自通利宿桃清泗諸小渠水𤼵時蹔可行舟水退¶
旋即&KR0782;平非人力之可為也¶
　嘉靖壬天邳𪧐&KR0782;&KR0493;余汎舟自徐而下忽隨决水東至鯉魚山舟為¶
<pb:KR2k0037_SBCK_012-12a>¶
　沙翕不可行越二十日乃駕小舠由上邳墩至下邳其險至甚幸而¶
　無恙餘舟千百皆不能出矣¶
　隆慶四年邳州河决而淺舟皆由小河經髙柵至徐官屯復入黄河¶
　比時撫院階所陳公欲令運船扵此北上令余試之余挐舟半日而¶
　逹亦一時之便也余在舟中望黄河在邳山之麓髙過扵頂数丈此¶
　所以常决常&KR0782;也誠使&KR1176;此亦漕路之幸也¶
　右二道不免黄沙之害若循禹貢沂沭之道超出茶城則一路清流¶
　汜舟甚利比海運盖千萬矣¶
南唐保大中楚州刺史田敬洙請修白水塘屯田以實邉馮延已以為¶
便李德明因請大闢曠土為屯田修復所在渠塘堙廢者(白水塘在楚/州寳&KR0063;縣西)¶
(南六十里鄧艾所築也今在山/陽之西南寳&KR0063;之西旴&KR0455;之東)吏因縁侵优大興力役奪民田甚衆民¶
<pb:KR2k0037_SBCK_012-12b>¶
愁怨無訴徐鉉以白唐主唐主命鉉按視之鉉籍民田悉令還主或譛¶
鉉擅作威福唐主怒流鉉舒州白水塘竟不成按楚吏多优民自昔已¶
然屯田入邉國之大計古人之所已行鉉以奪田還主㕥曠土屯田可¶
也安得一㮣阻格之乎又楚多荒田主不&KR0014;耕有耕者輙有認主既認¶
亦不&KR0014;耕然與其&KR0189;扵家不若屯扵國豈不聞鄧艾祖逖荀羡謝玄謝¶
安皆屯淮隂以足國而取威扵中原邪余聞周師臨江唐輸数百萬以¶
求退師鉉兄弟&KR0154;不扵此時以此物酬田主而用其人為佃户追踪昔¶
賢&KR0088;嗣是宋元皆修白水塘以為灌田之利敬洙之䇿何可非&KR0088;¶
周世宗𩔰德五年上欲引𢧐艦自淮入江阻北神堰不䏻渡欲鑿楚州¶
西北灌水以通其道遣使行視還言地形不便計功甚多上自徃視之¶
授以規制𤼵楚州民夫浚之旬日而成用功甚省巨艦数百艘皆逹扵¶
<pb:KR2k0037_SBCK_012-13a>¶
江唐人大騖以為神注云北神鎮在楚州城北五里吴王夫差溝通江¶
淮扵此立堰者以淮水底低溝水底髙防其泄也舟行度堰入淮今號¶
為平水堰灌水今在楚州城西老灌河是也嘉定志云大守&KR0063;純之自¶
管家湖與老灌河接䖏為斗門水閘一座按其地當是故沙河俗云烏¶
沙河也開灌水時使者言計功甚多帝臨視用功甚省此在規畫之當¶
否而然非刻削以厲民也然此䖏開河必其時内外水平而姑濟一時¶
之權㩀平時地𫝑水𫝑此地實不可開河也¶
宋志云&KR0004;楚州山陽湾水&KR0057;迅急運舟多況損之患雍熈中轉運使劉¶
蟠議開沙河以避淮水之險未克而受代喬維岳継之開河自楚州至¶
淮隂凡六十里舟行便之按沙河今山陽運河也¶
真宗天禧二年江淮𤼵運使賈宗言諸路&KR0010;漕自真揚入淮汴&KR0851;堰者¶
<pb:KR2k0037_SBCK_012-13b>¶
五糧載煩扵盤剥軍民罷扵牽輓官&KR0059;舩艦&KR1176;此速壞今議開&KR0045;州古¶
河繚城南接運渠毁龍舟新興茱茰三堰(三堰當河中為&KR0309;/以車盤船隻也)鑿近堰漕¶
路㕥均水𫝑(鑿漕路為减水閘畜水濟/漕有餘泄之平水法也)&KR0010;省官費数十萬功利甚厚詔¶
屯田&KR0048;中梁楚閣門祗候李居中按視以為當然明年役既成而水注¶
新河與三堰平漕舩無阻公&KR0059;大便按禹均江海唐平津宋均水皆運¶
河之法也¶
神宗熈寕九年劉瑾言&KR0045;州古塩河髙郵陳公塘等湖又天長縣白馬¶
沛塘楚州寳&KR0063;縣泥港射馬港山陽縣渡塘港龍興浦淮隂縣青州澗¶
等可興置欲令各路轉運司按覆從之¶
元豊六年正月戊辰開龜山運河二月已未告成長五十七里闊十五¶
丈深一丈五尺(用工二十八日開新河未必/如此連成當是濟舊河也)初𤼵運使許元自淮隂開¶
<pb:KR2k0037_SBCK_012-14a>¶
　　新河属之洪澤凡四十九里乆而淺澁熈寕四年皮公弼請復濬治起¶
　　十一月壬寅盡明年正月丁酉而畢人便之至是𤼵運羅拯欲自洪澤¶
　　而上鑿龜山裏河以逹于淮帝深然之㑹𤼵運使&KR0253;之竒入對建言上¶
　　有清汴下有洪澤而風濤之險以百里准通&KR0010;溺公&KR0059;之載不可勝計¶
　　凡諸轉運涉湖行江已数千里而覆敗扵此良為可惜冝自龜山蛇浦¶
　　下属洪澤鑿左肋為&KR0232;河取淮為源不置堰牐可免風濤覆溺之患(左/肋)¶
(是清口裏河若泗州龜山左為阜𨹧湖尾何可鑿乎漕河自古用湖水/此言取淮㩀洪澤閘外言雨閘内湖水自足盖淮水雖清亦有尼滓乆)¶
(則&KR0782;澱費穿淘/故以閘隔之)帝遣都水&KR0101;丞陳佑甫經度佑言徃年田棐任淮南提¶
　　刑嘗言開河之利其後淮隂至洪澤竟開新河獨洪澤以上未克興役¶
　　今既不用牐畜水惟隨水靣髙下開深河底與河通流形𫝑為便但工¶
　　費浩大帝曰費雖大利亦&KR0270;矣佑甫曰異時淮中&KR0010;失百七十艘若損¶
<pb:KR2k0037_SBCK_012-14b>¶
　数年所損之失足濟此役帝曰損費尚小如人命何乃調夫十萬開治¶
既成命之竒刻石龜山至建中靖國初之竒同知樞宻院奏淮水浸滛¶
衝刷隄岸漸成墊缺請下𤼵運司及時修築自是&KR0010;以為常¶
　舊志云清口南岸有洪澤牐三座經元而廢永樂十二年平江伯倣¶
　其制建新荘等五牐則宋之洪澤以牐名非今之洪澤鎮也不置牐¶
　者外有二&KR0309;平江伯扵牐外有&KR0309;亦其意也盖&KR0309;以䕶牐乃硬&KR0309;非¶
　車盤之軟&KR0309;也水𤼵時𫝑傾入牐板不&KR0014;下暫閉一時而已又云䢴¶
　溝去清河十里龜山鎮後入淮則宋之龜山以鎮名非泗州之龜山¶
　也考之也理今洪澤鎮在阜𨹧湖尾阜𨹧湖尾浸泗州龜山之麓至¶
　寳&KR0063;淮隂俱無宋運河形迹而人每以為言者盖水𤼵時平地湍流¶
　&KR0059;鹺鉅艦扵此徃来而啇舩税料亦扵此漏小人楽之豈知漕規鹽¶
<pb:KR2k0037_SBCK_012-15a>¶
　法課額正所禁也¶
　阜𨹧湖在淮城西四十里水面濶二十里長四十里中多陵阜泉涸¶
　時深淺不一與淮河隔一岸水𤼵時淮常注湖黄合淮亦注湖三𫝑¶
　相合駕風而恣東衝郡郛西踰龜山浸桃源北滙清口南刷衡陽周¶
　圍四百里茫無際涯宋洪澤龜山果在此是舎清口之安流無故而¶
　㝷險道矣古人用水以漕為國也因以溉田為民也兹湖也不可漕¶
　不可溉唯用禹貢陂澤之法使無潰決㑹河淮以距海焉爾¶
徽宗崇寕二年詔淮南修遇明河自真州宣化鎮江口至泗州淮口五¶
年畢工一名遇明河按宋運河在扵楚州淮隂之間初未嘗由泗盖宋¶
泗州今清河界也(按志以前云濬真楚運河以後云修真揚楚泗髙郵/運河則知運河木嘗&KR1176;洄而所謂泗者真清口也)¶
重和元年前𤼵運使栁廷俊言真&KR0045;楚泗髙郵運河隄岸舊有斗門水¶
<pb:KR2k0037_SBCK_012-15b>¶
閘等七十九座限則水𫝑常得其平比多損壊詔檢計修覆¶
宣和二年九月以真揚等州運河淺澁委陳亨伯措置三年詔發運使¶
以車𤱶水運舟三月中三十綱到京宦者李琮言真州及外江綱運㑹¶
集要口以運河淺澁故不&KR0014;速𤼵按南岸有泄水斗門八去江不滿一¶
里欲開斗門河身去江十丈築軟&KR0309;用人工車畎引江潮入河以𦔳運¶
水從之四月詔曰江淮漕運尚矣春秋時呉穿䢴溝東北至射陽湖西¶
北至末口漢呉王濞開䢴溝通道海𨹧陏開䢴溝自山陽至楊子入江¶
雍熈中轉運使劉蟠以山陽湾迅急始開沙河以避險阻天禧中𤼵運¶
使賈宗始開&KR0045;州古河繚城南接運渠毁三堰以均水𫝑今運河&KR0010;淺¶
澁當詢訪故道及今河形𫝑與陂塘瀦水之地講䆒措置悠乆之利以¶
濟不通可令𤼵運使陳亨伯内侍譚稹條具措置以聞按運河通利以¶
<pb:KR2k0037_SBCK_012-16a>¶
澳閘畜水晵閉有節之故承平日乆權𫝑自由不復知有國計故朝廷¶
屢有提舉澳閘修復斗門之詔而轉運使莫&KR0014;恪守舊制由是水不歸¶
澳運河淺澁及奉詔詢問轉運使稍得以盡職率循舊章且值時雨水¶
遂足用扵是六月臣僚言比縁淮南運河水澁踰半&KR0010;禁綱舟篙工附¶
載&KR0059;物今河水増漲其令如舊未㡬怠玩復淺澁矣¶
初淮南連&KR0010;旱漕運不通揚州&KR0057;甚詔中使按視&KR0082;漕運河與江淮平¶
㑹両浙有方臘之亂内使童貫為宣撫使譚稹為制置使貫欲海運陸¶
輦稹&KR0082;别開一河自旴&KR0455;出宣化朝廷下𤼵運使相度亨伯遣其属向¶
子諲視之子諲曰運河髙江淮數丈自江至淮凡数百里人力難濬昔¶
唐李吉甫廢閘置堰治陂塘泄有餘防不足漕運通流𤼵運使曽孝藴¶
𫿞三日一啓之制復作歸水澳惜水如金比年行直逹之法走茶塩之¶
<pb:KR2k0037_SBCK_012-16b>¶
利且&KR0063;奉權倖朝夕經由或啓或閉不暇歸水又頃毁朝宗閘自洪澤¶
至邵伯数百里不為之節故山陽上下不通&KR0082;救其弊冝扵真州太子¶
港作一&KR0309;以復懐子河故道扵瓜洲河口作一&KR0309;以復龍舟堰扵海𨹧¶
河口作一&KR0309;以復茱茰待賢堰使諸塘水不為𤓰洲真㤗三河所分扵¶
北神相近作一&KR0309;權閉滿浦閘復朝宗閘則上下無壅矣亨伯用其言¶
自後𣻉舟皆通利云¶
五年四月詔東南陸路諸閘啓閉有時比聞運綱及命官妄稱專承指¶
揮抑勒非時啓閉走泄河水妨𣻉綱運誤中都&KR0010;計冝禁止之五月詔¶
以運河淺涸官吏互執所見州縣莫知所從其令𤼵運使提舉等官同¶
亷訪使者𠫵訂&KR0052;乆利便列奏(宋之漕規閘有啓閉盖一定而不可移/者宣和間有所謂互執盖轉運使守漕)¶
(規之舊而花石/綱使&KR0082;亂之也)¶
<pb:KR2k0037_SBCK_012-17a>¶
髙宗紹興初以金兵蹂踐猶未退師四年詔燒燬揚州湾頭港口閘㤗¶
州姜堰通州白蒲堰其餘諸堰並令守臣開决焚燬務要不通敵舡又¶
詔宣撫司毁拆真&KR0045;堰閘及真州陳么塘無令走入運河以資敵用¶
五年詔淮南宣撫司募民開濬𤓰洲至淮口運河淺澁之䖏¶
六年淮東提舉徐子寅言淮東塩課全仰河流通快近運河淺澁自揚¶
州湾頭港口至鎮西山光寺垜頭計四百八十五丈乞𤼵卒五千開濬¶
從之¶
七年二月詔令淮南漕臣自洪澤至龜山淺澁之䖏如法開撩(洪澤今/清江浦)¶
(龜山今清口南龜山鎮也宋運河在此今洪澤鎮至/泗州龜山無河可通清江浦亦不&KR0014;通舟扵洪澤)¶
八年提舉淮南東路常平茶塩趙伯昌言通州楚州沿海舊有捍海堰¶
東距大海北接塩城袤一百四十二里始自唐黜陟使李承所築&KR0210;護¶
<pb:KR2k0037_SBCK_012-17b>¶
民田屏蔽塩竈其功甚大&KR0851;時既乆頽圮不存至本朝天聖改元范仲¶
淹為㤗州西溪&KR0101;日風潮泛濫渰沒田産毁壊亭竈具請于朝調四萬¶
餘夫修築三旬畢工遂使海瀕沮洳潟鹵之地化為良田民得奠居至¶
今頼之自後寖失修治&KR0379;遇風潮恕盛即有衝决之患自宣和紹興以¶
来屡&KR0013;其患阡陌洗蕩廬舎漂流人畜喪亡不可勝數每一修築必請¶
朝廷大興工役然後可辦望令淮東常平茶塩司今後捍海堰如有塌¶
損隨時脩葺務要堅完可以&KR0052;乆從之¶
孝宗淳熈八年置都灌塘扵淮隂縣西南瀆頭村以灌田民享其利¶
九年淮南漕臣錢冲之言真州之東二十里有陳公塘乃漢陳登濬源¶
為塘用救旱飢大中祥符間江淮制置𤼵運司治扵真州&KR0010;籍此塘灌¶
注長河流通漕運其塘周回百里東西北三靣𠋣山為岸其南𢃄東則¶
<pb:KR2k0037_SBCK_012-18a>¶
係前人築疊成隄以受啓閉廢壊既乆見有古来基址可以修築為旱¶
乾溉田之備凡諸塲塩綱糧食漕運使命徃来舟艦皆仰之以通濟其¶
利甚溥本司自𤼵卒貼築周回塘岸建置斗門石䃮各一所乞扵楊子¶
尉階銜内𢃄兼主管陳公塘六字或有損壊隨時&KR0024;築庶㡬乆遠責有¶
所歸¶
十四年&KR0045;州守臣熊飛言&KR0045;州運河惟籍𤓰州真州両牐瀦泄今河水¶
走縁𤓰州上中二牐乆不修治獨潮牐一座轉運提塩及本州共行修¶
整迫近江潮水𫝑衝激昜致損壊真州二&KR0309;亦復損漏令有司葺理上¶
下二牐以防走泄從之¶
　維&KR0045;志論其畧曰孟子以江淮河漢為禹功今江合漢河合淮俱抱¶
　淮&KR0045;以入海視古形𫝑盖亦雄矣䢴江半湖半溝居淮南運渠之首¶
<pb:KR2k0037_SBCK_012-18b>¶
　　而運塩河乃其支流農沾溉焉䢴江之間有湖五十四有溪澗蕩港¶
　　踰百不止漢創陂塘以資稼而輔漕渠第漕渠止仰天雨而水無源¶
　　泉&KR0165;多則淺而𣻉舟潦多則坼防害稼故&KR0851;代有堰牐斗門石䃮㴠¶
　　洞之制以為之節宋廢三堰牐無啓閉阻運舟者乆之朝廷方議陸¶
　　輦海運陳亨伯奏復堰牐而運舟自利則堰可輕費而牐可妄啓也¶
　　哉𤓰儀諸&KR0309;懸峙江干之上若口一决則運渠涸可立竢故漕撫唐¶
　　公龍及千户李𩔰皆奏置牐扵三&KR0412;河上㳺之地及&KR0045;之東関亦改¶
　　為牐有事則両牐下版畜&KR0165;得冝有利無害漢人開塘晋唐引水所¶
　　溉者高隴岡田而已若湖田溝洫支分派注未嘗濬而通也書稱禹¶
　　沿于江海逹于淮泗貢道導矣孔子稱禹盡力溝洫扵農&KR0154;有間邪¶
　　江潮有溉田之利頃海門縣田&KR0013;坍沒者強半撫卿高公友璣奏蠲¶
<pb:KR2k0037_SBCK_012-19a>¶
　今年之租而别以灘田&KR0024;為世業育塩之利資扵海潮而潮亦溺民¶
　已亥之&KR0010;所損册丁踰萬而老稚啇賈尚不與焉汪尹有執議令築¶
　堰以捍潮又令居户鑿池築墩以為升高自全之計凡此数端勞費¶
　無已豈非下䇿然此䇿之外又無第焉則下䇿乃上策也¶
光宗紹熈五年淮東提舉陳損之言髙郵楚州之間陂湖𣺌漫茭葑彌¶
滿冝創立隄堰以為瀦泄庶㡬水不至扵乾涸乞興築自&KR0045;州江都至¶
楚州淮隂縣三百六十里又自髙郵興化至塩城傍開一新河以通舟¶
舡仍存舊隄以捍風浪(興化塩城之界在/高郵漕隄之間)栽栁十餘萬株数年後隄岸¶
亦牢其木亦可偹修&KR0024;之用兼揚州&KR0469;鎮舊有隄閘乃㤗州泄水之䖏¶
其閘壊乆亦扵此創立斗門西引天長以来衆湖之水(此水乃在揚州/者淮安諸湖亦)¶
(濟/運)起自&KR0045;州江都經&KR1176;髙郵及楚州寳&KR0063;山陽北至淮隂西逹扵淮又¶
<pb:KR2k0037_SBCK_012-19b>¶
自髙郵入興化(水不至縣/經其界角)東至塩城而極扵海(入海䖏有石䃮/非後石䃮三也)又㤗州¶
海陵南至㤗興而徹扵江共為石䃮三斗門七(此運隄减/水閘洞也)乞以紹熈堰¶
為名鑱諸堅石淮田多沮洳因損之築隄置閘得良田数百萬頃奏聞¶
除直秘閣淮東轉運判官¶
寕宗嘉定八年獻議扵朝者謂淮隂白水塘東至浮圖荘南至禇廟岡¶
脊大堰廢而不治今脊猶在若復之則與寶&KR0063;髙郵諸湖相接㳺波所¶
及如衡陽阜三角村等䖏皆浸滛至城形𫝑自張箚楚州委官相度本¶
州司法&KR0057;焴申言白水塘周圍一百二十里地涉山陽旴&KR0455;両縣所堰¶
之水通富𨹧河其源出自塘山在旴&KR0455;之南山盖因塘得名此山岡阜¶
重疊谿澗縈紆凡四十里水自高而下乃至劉家渡入富𨹧河而白水¶
塘三堰一曰潭頭下堰二曰河喜中堰三曰劉家上堰下堰至中堰十¶
<pb:KR2k0037_SBCK_012-20a>¶
二里中堰至上堰五里其上又有螳浪塘在堰内盖三堰既制則白塘¶
山間四十里内外之水不得入富𨹧河然後東匯為白水塘今修復三¶
堰之功不宜苟簡若有决潰則洪澤沿淮受害非輕又塘之西南二靣¶
皆因岡阜為限東北乃是古淤平地築城塘岸脚濶者十餘丈&KR0010;月既¶
乆岸脊低䖏與塘靣平合先増築塘岸高一丈以上方可瀦水舊塘有¶
八斗門以溉塘下田亦合修復塘之復有三難有二利民間所佃塘内¶
上&KR0254;之田二千餘頃廬墓荘院皆在焉西瀦之民必怨一難也塘内水¶
盛隄岸難測如黄家圍一𢃄居民千餘家所合遷徙二難也工役甚大¶
為費不貲三難也塘下西北髙亢民田多荒東北亦有高田若得塘水¶
灌溉則皆成沃壤一利也旴&KR0455;之民如両家渡等䖏可因水限隔就髙¶
保聚絶敵入小路二利也但夏秋之間開斗門灌注則冬春水𫝑必殺¶
<pb:KR2k0037_SBCK_012-20b>¶
無以待敵二者不可得兼而旴&KR0455;保聚止是一鄉不能盡杜他岐&KR0060;見¶
此塘本在髙岡水自高而下下臨衡陽阜二十里三角村三十里果係¶
向来邉兵經行横趨大儀之路可决而灌之至扵楚州城去塘百里决¶
水至此●𫝑已减殺若敵自淮隂直趨城下凡四十里地𫝑髙仰又是¶
水所不及兼作塘之後又須列寨防守以備敵人掘堰且常廵隄岸以¶
防衝决¶
九年安撫祕閣&KR0063;純之申楚州形𫝑東南皆坦夷之地難扵設險向北¶
一隅有地不廣而淮河限之惟向西一帶湖蕩相連回繞甚廣四維多¶
有畔岸而泄水䖏止有数里作一斗門為减水之所則一望瀰漫而敵¶
人不可向邇設使水為盗决泥濘深逺不&KR0014;渡平居無事儘可教習舟¶
師緩急之際又不可泊擺舡隻此築既成則城西一靣必不可攻庶乎¶
<pb:KR2k0037_SBCK_012-21a>¶
一意經理東南北三靣為𢧐守之計續申所築管家湖岸初来相視欲¶
扵舊運河相際淺水之䖏用樁幇築今𠫵之衆論見得水内築岸工役¶
難施不&KR0014;&KR0052;久合别開新河與運河相接取土築壘圩岸却使舊河與¶
湖通連益使水面深濶遂開一河扵湖岸之北築壘湖岸底濶四丈高¶
及一丈以限湖水又自馬家湾西至陳文荘就湖築灘岸二百七十餘¶
丈又自&KR0249;家湖與老灌河相連接岸䖏平地開深方圓二十丈置斗門¶
水閘自此西湖之勝相灌楚城西北𨼆然有難犯之𫝑矣按嘉定志管¶
家湖在西門外湖中有隄隄中有仁濟橋自隄而分為南北湖减水斗¶
門宋曰磚閘在今南鎻&KR0309;洪武間因&KR1176;城東通運而廢湖之北築岸今¶
新路也新河今運河也初欲因挑河出土以為岸後因工大故續申之¶
平地斗門對故沙河沙河即老灌河也水教亭在詹家墩楚城北有淮¶
<pb:KR2k0037_SBCK_012-21b>¶
險西有湖險東南二靣徃徃有長岡故老云相傳為&KR0063;純之之水櫃南¶
宋時以楚州為邉防故&KR0063;監丞留意如此¶
嘉定山陽志云凡境内之瀕扵淮湖者多溝浦故晋口而北曰揚家溝¶
大倉浦田院浦宥城浦邵農浦東作浦荆口浦官渡浦顧家堡郭鈐溝¶
蛇風浦三家浦左家浦魚濵浦琶頭泔溝生溝益衝浦放綱溝中心浦¶
南馬邏益林浦湯家溝乾東溝此濵扵射陽湖向西者也又東北至海¶
口則有蚌港謝家島桃花河渡板溝曹溝避賊溝廵良溝吉家溝丁溝¶
西新溝上綱頭石&KR0069;浦廟子湾此傍扵射陽湖之三湾者也自海口折¶
淮而西則有天字溝北沙浦𡍼州溝白水溝侍家塢沙堽小溝子新涇¶
東溝史魚溝中溝子獨家溝白露港林家港故地港蘆溝北官荘港𥞇¶
考峯牛家溝許家溝新羅溝小田家溝大田家溝&KR0253;家李家溝柴礦溝¶
<pb:KR2k0037_SBCK_012-22a>¶
交𨹧溝唐家溝青蓮浦迮浦武定溝無名浦此折淮西上而濵扵淮之¶
南者也淮北曲折𫝑復東南則又有横溝周家溝蘆萌溝孫家溝髙師¶
浦小淮子馬浦侍家上栁浦下栁浦此傍扵曲折淮岸之間而濵扵淮¶
之北者也淮河至北曲折之𫝑又復西南則有栁溝子王家溝南溝魚¶
梁溝三家溝此又循淮之曲折而濵扵淮之南者也詢之耆老舊溝浦¶
之衆盖為瀦泄引灌之利其傍為良田今則或通湖水徃来盈涸不常¶
或者與湖淮相通&KR0010;乆淤塞不相通濟其間頗有舟揖之利者惟馬邏¶
港林家港爾水小舟揖不通農賈始病稍加濬鑿利莫大烏¶
元世祖至元二十三年以張瑄朱清並為海道轉運使餽運多曰海道¶
淮&KR0045;運河堙廢不修至正末遂為張士誠將史文炳所㩀者十有五年¶
國朝洪武三年知府姚斌開淮安城東北之菊花溝以通海運是時¶
<pb:KR2k0037_SBCK_012-22b>¶
朝廷以淮安侯華雲龍掌淮安衞事鎮淮安以航海侯張赫舳艫候朱¶
夀督海運供遼薊而已菊花溝俗名澗河臨河有閘啓閉畜水以濟運¶
船有餘則泄之而東方諸鄉及諸州縣之米芻貲貨亦由此通俗號為¶
柴米河是時諸比船隻&KR1176;此車盤入淮舊志謂一時稱為水陸之便者¶
也(塩城縣糧扵此兊運濬河夫二縣分任後塩城/兊糧徙扵洷河定于寶&KR0063;而山陽獨任其役矣)¶
九年命&KR0045;州府所属州縣燒運磚&KR0069;包砌髙郵寳&KR0063;湖隄六十餘里以¶
捍風濤¶
十六年儀真縣重建清江閘惠橋腰閘南門&KR0454;潮閘以畜&KR0165;水利便漕¶
舟致仕兵部尚書單安仁奏建¶
二十三年命起蘇柗淮&KR0045;丁夫修築捍海堰以後特常修築¶
二十八年寶&KR0063;縣老人栢叢貴建言發淮&KR0045;丁夫五萬六千餘人開寶¶
<pb:KR2k0037_SBCK_012-23a>¶
&KR0063;直渠(即月/河)初自淮樓抵界首沿湖一帶隄岸屡修屡圯民甚苦之操¶
舟者亦甚不便&KR1176;是就湖外直南北穿渠四十里築一長隄長與渠同¶
期月而成引水扵内行舟自是隄無潰决之虞民亦休息而舟行稱便¶
按湖外即湖東今其渠尚存是時不漕而且穿今漕舟盛行屡有風險¶
而渠不復何也¶
永楽二年命平江伯督海運&KR1176;山陽之東&KR0309;入淮(時瑄為把總官十二/年扵㑹道河運始為)¶
(總兵官總督漕運鎮守淮安地方是時五府/重扵六部以尚書宋禮督河道蓋副之也)¶
七年平江伯陳瑄修築海門至塩城坻隄八百餘里築髙郵寳&KR0063;范光¶
白馬諸湖長隄扵高郵湖内鑿渠四十里搆梁以便牽道(按此云髙郵/湖内渠則弘)¶
(治間白侍&KR0048;所開高郵之康濟渠/乃陳平江永樂時所開之舊道也)開&KR0045;州白塔河以通大江建置新閘¶
<pb:KR2k0037_SBCK_012-23b>¶
潘家荘大橋江口四閘江南運舡&KR1176;常州西北過江自運至湾頭入漕¶
河以省瓜洲盤&KR0309;之費(其後道&KR0782;淺反泄漕水及&KR0059;塩舡隻從此/入江難扵防捕累修累廢不宜重開也)¶
八年平江伯陳瑄置轉搬倉扵淮安江南運舡&KR1176;五&KR0309;車盤入淮(轉搬/倉即)¶
(宋之上供倉在倉巷歐文忠公于役志所謂遂次楚州泊扵/西倉飲于倉亭者也後因建常盈倉于清江浦此倉遂廢)¶
十三年平江伯陳瑄䟽䢴溝引舟自大江&KR0851;&KR0045;州至淮安以通漕運詢¶
山陽𦒿民得宋轉運使喬維岳所開沙河之故道引水自管家湖之馬¶
家至鴨陳口入沙河易名清江浦就湖築隄以便牽挽倣宋洪澤閘制¶
創新荘福興清江移風四閘逓互啓閉(或云初議欲由滁州六合縣鑿/河通運縁河多石阻涸則損舟)¶
(漲則&KR0057;險扵是平江伯决意復唐宋之故道以為雖有湖險人力可為/乃罷彼行此按洪武時已由之淮安之菊花溝通運永楽初又扵淮安)¶
(之五&KR0309;車盤運舟何/縁至今而有他議也)¶
<pb:KR2k0037_SBCK_012-24a>¶
十四年平江伯陳瑄奏建板閘并前四閘為五閘盖漕河全用諸湖之¶
水以濟運舟而五閘逓互啓閉轉為避黄淮之水以其多沙泥易&KR0782;塞¶
也¶
　運河雖用湖水而湖水或多又扵淮&KR0045;運河東岸為减水閘减水洞¶
　限則水𫝑七尺以下畜以濟漕七尺以上减入諸湖㑹扵射陽湖以¶
　入海用水有莭漕運既便岸東西之田皆利焉其法在淮則有高家¶
　堰有西長隄有五閘有諸&KR0309;以隔黄淮之水扵外而泛舟其間在&KR0045;¶
　則有陳公塘以收三十六水之利在山陽寳&KR0063;旴&KR0455;天長之界則有¶
　唐堰以莭四縣之流湖水苟多則自運隄之减水閘洞以下扵溪東¶
　至扵射陽湖又東入扵海揚之海口去黄淮也逺故皆通利惟淮之¶
<pb:KR2k0037_SBCK_012-24b>¶
　射陽數受黄汝港&KR0412;葑&KR0782;距海常緩考之舊法新荘閘口濶二丈二¶
　尺則水之入者亦二丈二尺無事閉之有運舟而啓舟過復閉所入¶
　之水從减水閘洞而㵼去者總計其口闊八九丈至扵廟湾石䃮之¶
　海口其濶又十倍之此一定之法永為利者若新荘閘常啓而不閉¶
　則水多或堰隄潰漏則水口之来者常千百丈區區海口焉&KR0014;泄之¶
　為運道之長計者復用湖之舊法而已諸湖列後¶
　山陽縣津湖(即西湖/在城西)白馬湖(在西南/六十里)智劉湖李皮湖崔家湖(俱在城/西高加)¶
(堰内入湖/以濟漕)徐家湖(在清江浦南凢黄淮水𤼵穿阜𨹧湖泛青墩入此/湖衝運渠其𫝑甚險高堰之北青墩至韓信城一)¶
(叚當築堰者為此今主事張譽扵/浦南築隄然必接堰乃免大患)¶
　江都縣召伯湖(在揚城北四十里晋謝安扵湖濵築平水埭田𫉬其/利民稱其埭與湖皆日召伯云)¶
<pb:KR2k0037_SBCK_012-25a>¶
　　樊梁湖(在縣西五十里凡縣西之湖皆㑹烏東有石堤西風駕濤汹/湧險𢙣運舟觸而輙碎隄之東皆民&KR0254;旧每有湖患復河復)¶
(隄奏請䟽/築屢矣)灑火湖(在縣西南/四十里)¶
　　髙郵州新開湖(在州西/三里)甓社湖(在州西/三十里)¶
　　寳&KR0063;縣珠湖(縣/西)白馬湖(在縣西接山陽界白馬潦水来自西五閘廢/水来自北五塘廢水来自南皆㑹于黄浦八)¶
(淺)右湖¶
　　　淮之隄堰閘&KR0309;㴠洞淺舖為運河而設者難以徧年今𩔗附扵此¶
　　　以便查閲¶
　　仁字&KR0309;(舊志云在新城東門外/洪武元年知府姚斌建)義字&KR0309;(與仁字/&KR0309;相連)禮字&KR0309;(舊志云在/新城西北)智¶
　　字&KR0309;(與禮字/&KR0309;相連)信字&KR0309;(與智字&KR0309;相連永楽/二年平江伯陳瑄建)¶
　　右五&KR0309;皆軟&KR0309;也紀事云永楽元年運道由江至淮安貯扵舊倉車¶
<pb:KR2k0037_SBCK_012-25b>¶
　盤過&KR0309;復装舡入河淮至陽武縣陸運抵衞輝自衞河逹扵京師九¶
　年開黄河故道自開封城北魚臺縣塌塲口入㑹通河與海運並行¶
　十年尚書宋禮因濟寕州判官潘叔正言奏開㑹通河十三年始罷¶
　海運專扵㑹通河運是年平江伯扵山陽開沙河以逹清口建五閘¶
　以出入而無車盤之艱矣¶
　新荘閘口&KR0309;即清口也舊志云清口有洪澤閘八里新荘閘共六座¶
　新&KR0309;二座皆湮廢永楽十二年奏建新荘等五閘新荘之外不建閘¶
　亦宋人洪澤之外不置閘之意我　朝新荘之外有&KR0309;亦倣宋人新¶
　&KR0309;之置水𤼵時暫築閉以遏水頭水稍定即去&KR0309;用閘如常至嘉靖¶
　八年河漕二院奏新荘閘口凡遇水漲則閉涸則開而以為常焉¶
<pb:KR2k0037_SBCK_012-26a>¶
　　南鎻&KR0309;在郡城西南三里國初廢宋磚閘而為此又扵東岸立抽分¶
　　厰扵城西門外設浮橋盖宋扵湖中通行運舡我　朝不復由湖恐¶
　　啇貨船料徃徃由湖而漏故設&KR0309;以遏之設厰橋以防之又湖水乗¶
　　時雨而漲自西而来直衝包家圍一帶運隄此&KR0309;之設又以禦湖衝¶
　　而防運隄也¶
　　滿浦&KR0309;舊志云在淮城西北四里宋時有閘魏勝守楚州調運兵糧¶
　　由此宋河渠志向子諲奏請權閉滿浦閘遂為軟&KR0309;防内水之泄也¶
　　河防議不欲開恐黄水灌入沙泥&KR0782;塞也¶
　　淮安&KR0309;舊志云在淮城西七里景㤗二年裁其利害與滿浦&KR0309;同二¶
　　&KR0309;即今方信二&KR0309;之地㩀河渠志河防議凡謀國者皆以為二&KR0309;與¶
　　渠俱不可開而牙店脚夫必欲開之區區所得㡬何而運道之漲&KR0782;¶
<pb:KR2k0037_SBCK_012-26b>¶
　　軍屯民田塲竈之渰沒&KR0010;損公&KR0059;不啻百萬故志議之言不可忽也¶
　　清江&KR0309;舊志云宋洪澤閘外有新&KR0309;我　朝平江伯新荘閘外有新¶
　　荘閘口&KR0309;成化七年秋淮河水漲入新荘閘口忽爾而退自此至清¶
　　江閘内二十餘里沙&KR0782;不通舟揖遂築清江&KR0309;以畜水運舡&KR1176;仁義¶
　　二&KR0309;車盤又扵清江浦置東西二&KR0309;以𦔳不及漕運通志之言如此¶
　　漕舡志又云清江二&KR0309;在淮流南岸去厰僅里許成化七年河院漕¶
　　司集議設&KR0309;扵此以車運舟近年河流数𣲖皆㑹注新荘閘口每將¶
　　閘河&KR0782;淺若因時封閉以阻濁流使運舡由二&KR0309;車盤與清河對岸¶
　　而渡不惟可以避長淮之險亦可以省閘河挑濬之費矣嘉靖年間¶
　　漕河二院具奏行之¶
　　清口土山清口洪闊昔人築此以為表識又水自西北来運舡乗東¶
<pb:KR2k0037_SBCK_012-27a>¶
　　南風而至因土山之障風㣲水平徃来便云余数汎舟其間乃知古¶
　　人精思一至扵此¶
　　髙郵州蛤蜊&KR0309;(在州/東北)¶
　　寳&KR0063;縣槐楼三滚水石&KR0309;在縣南并水石&KR0309;俱七尺以下畜水濟漕¶
　　七尺以上减以済農也¶
　　右&KR0309;¶
　　清河縣新荘閘在清口南岸之内去府治西北五十里俗云大閘又¶
　　云頭閘乃河淮之第一𨵿也¶
　　山陽縣福興閘在府城西四十里俗云二閘清江閘在府城三十里¶
　　移風閘在府城西二十里以上二閘并清河縣新荘閘共四閘俱永¶
　　樂十三年平江伯建板閘去府西十里永楽十四年平江伯建其時¶
<pb:KR2k0037_SBCK_012-27b>¶
　　以四閘不&KR0014;節水倉卒建木閘次年乃甃以石鄉人仍呼板閘云¶
　　减水閘五座内涇河閘在府城南五十里景泰元年知府丘𨹧建倉¶
　　扵此以兊塩城之運盖前代通海𨹧之饋路也先禇廉訪為泗㓂坐¶
　　困南北不通全籍此以為命脉司絰理之大計者宜留意焉此閘&KR0165;¶
　　山陽運河之漲黄浦閘&KR0165;寳&KR0063;湖之漲漲時二閘必開其一以&KR0165;之¶
　　並開則下河之田盡浸矣嘉靖間水𫝑宜開黄浦而寳應之民欲開¶
　　涇河閘督府總戎親至黄浦開之二縣之田皆無傷近因下河田户¶
　　告塞二閘水滿而溢以致黄浦决口二年不&KR0014;閉下河田民寔自貽¶
　　害苦至極矣故不復二閘非全計也(此條與復閘制書/及减水閘洞兼㸔)¶
　　新路閘三座(詳天順/年之下)通濟閘(詳嘉靖三十興/一年今廢)文閘(在城/西南)澗河閘(詳萬/曆五)¶
(年)二閘最為&KR0165;水之衝其工不冝苟且無益反害也¶
<pb:KR2k0037_SBCK_012-28a>¶
　　舊城西水関一座北水関閘一座新城南水𨵿一座(両城中有市河/通貨&KR0048;舟行者)¶
(居者皆便節因洪水入城也閘以遏之因閘不堅也土以塞之兩城/氣脉不通士民彫弊日甚若建堅閘而開通則仁禮&KR0309;運隄之内舟)¶
(貨徃来行旅便益而地方&KR0148;運庶可復回也此最為便益/而人諱言之者以利未得而先&KR0013;优也如無优則善政矣)¶
　　請復閘舊制書云板閘移風清江福興新荘啓閉有期或二三日或¶
　　四五日且迭為啓閉如啓板閘則閉新荘等閘如啓新荘閘則閉板¶
　　閘等閘閉新荘等閘則板閘為平水閉板閘等閘則新荘閘為平水¶
　　故啓閉甚昜昜也令官舡由閘唱籌挨幇序行民舡悉令過&KR0309;自便¶
　　又有報水頭之制如淮水始𤼵河水入河南界所在之人必報報必¶
　　先水至報至新荘閘即下板貼席實土閘外又有土&KR0309;亦復實築之¶
　　必俟旬時水頭已過大𫝑已退然後啓閉如常故河與淮非異常大¶
<pb:KR2k0037_SBCK_012-28b>¶
　　𤼵漫&KR0309;壊堰不得入山陽縱入山陽平地上水不一二尺旬時則定¶
　　濁水泥沙&KR0782;淺至通漕門其挑捞煩費四五十里而已近有議置通¶
　　濟閘啓而不閉受淮之清水省其挑捞煩費是以經清河来者為河¶
　　經泗州来者為淮事之大謬亦至如此典籍記載多未腵論按我¶
　　朝河渠典云弘治五年從黄河南浚孫家渡口别開新河一道𨗳水¶
　　南行由中牟頴州東入扵淮又浚四府營&KR0782;河由陳留至歸德分為¶
　　二𣲖一由𪧐遷小河一由亳州渦河㑹于淮河同扵淮從来久遠豈¶
　　今日清河泗州而始分清濁邪舊清口正在西回北頋之間土人所¶
　　謂回溜者也雖在河淮之中獨無河淮之險泥沙不停風浪不及乃¶
　　地𫝑水性之自然非人工㘦力之所可致清江&KR0309;置此新荘閘又在¶
<pb:KR2k0037_SBCK_012-29a>¶
　　其内加之啓閉有制故垂三百年無大患耳今通濟閘正當直南射¶
　　之衝又啓閉失制故頻年河與淮建瓴下山陽濁水泥沙直向寳&KR0063;¶
　　之南山陽北頋劣客舟矣¶
　　漕舡志云永樂十五年例凢閘惟進　貢鮮品舡隻到即開放其餘¶
　　舡隻務要待積水而行若積水未滿或積水雖滿上靣舡未過閘或¶
　　下閘水未滿不得擅開若豪强之人逼脅擅開走泄水利及閘已開¶
　　不依幇次争先闘毆者聼所在閘官將&KR0063;問之人拿送&KR0249;閘并廵河¶
　　官䖏究問因而閣壞舡隻損失進　貢官物及漂流係官糧米及傷¶
　　人者各依律例從重問擬干礙勢豪官員𠫵奏以聞運糧旗軍有犯¶
　　非人命重情等候完糧回日提問其上閘舡已過下閘已閉積水已¶
　　滿而閘官夫牌故意不開勒取官舡錢物者亦治以罪¶
<pb:KR2k0037_SBCK_012-29b>¶
　　治河録云嘉靖癸已河道潘中丞奏工部題覆奏　聖㫖俞&KR0098;清江¶
　　新荘等閘如濟寕事例依時啓閉行主事徐存義欽遵施行訖¶
　　朝宗閘河渠志云舊置宣和間廢向子諲奏復近扵水月寺邉造閘¶
　　&KR0165;漲水入澗河亦其意也¶
　　興文閘(在府城/西南)萬曆五年知府邵元哲建减水入城河城河西北地¶
　　高東南地卑湏為隄乃可放也¶
　　澗河閘萬曆三年都御史王宗沐建¶
　　𥙊酒吴節為平江伯祠堂記云沿途揵石春土為楔閘水以時縱閉¶
　　其閘以座計者五十有竒¶
　　&KR0045;州府江都縣新廟等十一减水閘(俱在府/城北)朝宗上下二閘在府城¶
　　東湾頭鎮(成化九年侍/&KR0048;王恕建)新開閘在府城東北六十里冝𨹧鎭白塔¶
<pb:KR2k0037_SBCK_012-30a>¶
　　河口　召伯上下二閘在本鎮洪武初建大同閘在府東通江¶
　　閘　𤓰口閘在𤓰州鎮天順間廵撫江南都御史周忱建以閘留潮¶
　　水名留潮閘接車運舡嘉靖四年漕撫都御史高有璣總兵官&KR0045;宏¶
　　以𠫵將張奎議奏移建扵南改今名云¶
　　儀真縣羅泗閘在縣東南通濟閘在羅泗閘北　響水閘在通濟¶
　　閘北　裏河閘在響水閘北以上四閘皆成化十年管河&KR0048;中郭升¶
　　重建　新閘在縣東北弘治元年建　濵江欄潮閘在縣南弘治間¶
　　漕撫都御史張敷華總兵官郭鋐建議　東門新高楼二减水閘在¶
　　縣東南按宋史有修復儀真等䖏澳閘則成化以来所修建者皆修¶
　　復其舊耳¶
　　髙郵觀橋上下二閘在州遐&KR0026;橋下車邏王琴二减水閘在州¶
<pb:KR2k0037_SBCK_012-30b>¶
　寳&KR0063;縣附城南北閘南北五里閘¶
　右&KR0045;州諸减水閘甚多然莫可紀也&KR0147;紀其有関運溉者耳¶
　志云六閘既修誠為通州無窮之利然其中有可論者大率謂建閘¶
　扵上而减水扵下必扵下䖏先立隄防使有灌溉而無渰沒可也若¶
　髙下俱利必建閘扵適中之地使旱不病扵高涝不病扵下如唐家¶
　閘及通州如臯之𩔗此以地勢言也及有石港閘東之宣家&KR0309;其水¶
　通海多&KR0521;族秋深取&KR0521;者利水之流也恒盗决焉其塞也必待来&KR0010;¶
　麥熟稼事將興之時而取　魚人利舟之出入皆乆然後塞以故上¶
　流數鄉之田&KR0010;&KR0104;旱者此之故也較其得利甚㣲而貽患莫大冝扵¶
　石港置上閘宣&KR0309;置下閘中閘冬春閉而夏秋啓下閘夏秋閉而冬¶
　春啓更視旱涝而權冝之則麥稲魚&KR0521;皆𫉬其利矣此以人情言也¶
<pb:KR2k0037_SBCK_012-31a>¶
　　㩀宋志我　朝山陽閘制皆沿于宋而修餙之宋城西有磚閘一西¶
　　斗門二以接湖水今改為新路閘三城東有朝宗閘一以&KR0165;近城之¶
　　潦今改為磚閘清口南岸有八里洪澤六閘今改為新荘等五閘五¶
　　閘逓互啓閉以莭運渠新城有北閘宋為北辰閘閘常閉議者請開¶
　　之以&KR0165;潦水時黄淮忽暴漲入城城中大浸越旬日乃塞之大抵市¶
　　人圖目前牙脚毫末之利多輕言以自便而不顧地方之利害率如¶
　　此母&KR0127;聼焉¶
　　右閘¶
　　高郵减水䃮十五座在州南沿官河塘岸三在州沿湖隄六在州東¶
　　沿運河塘岸六¶
　　寶&KR0063;縣减水洞二十一座俱在官河塘岸舊有十八座成化三年知¶
<pb:KR2k0037_SBCK_012-31b>¶
　　縣曽瓉増置五座¶
　　山陽縣减水閘洞十一座寶&KR0063;止受湖水而塘岸之洞二十一山陽¶
　　内受湖水外受河淮而减水之洞减半殆由洞下民田扵水𤼵之時¶
　　倡言閉洞閉洞而漲决塘岸所傷益多此山陽之田所以劣扵寳&KR0063;¶
　　也然欲保全漕農則减水之制&KR0057;為切云¶
　　塩城縣廣惠䃮一名石䃮口在城北三里高寳興塩之涝水皆由此¶
　　入海宋淳熈紹熈我　朝洪武間皆重修每海潮猛太亦入病田田¶
　　户塞之田益浸萬曆四年重修如故¶
　　右䃮洞¶
　　捍海堰在山陽東六十里者唐大曆中李承所築又名常農隄在塩¶
　　城界者宋天聖中范仲淹所築又名范公隄興化㤗州如臯海門塩¶
<pb:KR2k0037_SBCK_012-32a>¶
　　城山陽皆有之洪武間修築以後常修不輟堰下舊有洞十餘海水¶
　　入則近洞之田傷近洞田户請塞之而積水經年種不時下又請開¶
　　之大抵水有利害歐文忠公謂擇其利多而害少者為之范公留洞¶
　　正龠此意塞者何哉¶
　　山陽縣高加堰漢建安中陳登所築一名捍淮堰永樂間平江伯陳¶
　　瑄嘉靖間都御史連礦隆慶間都御史王宗沐知府陳文燭重修學¶
　　士丁士羙有記¶
　　北神堰吴夫差所築在郡城北五里宋曰平津堰我　朝為新城北¶
　　閘唐以前漕舡俱渡堰入淮至宋始為直逹之法漕舟由六閘以入¶
　　淮云萬曆四年築西長隄即其地也¶
　　西長隄自清江浦薬王廟起至栁浦湾止長六十里乃合呉北神宋¶
<pb:KR2k0037_SBCK_012-32b>¶
　　平津而為一者永楽間平江伯陳瑄嘉靖間都御史連礦皆脩之水¶
　　輙敗萬曆間都御史王宗沐知府陳文燭重修¶
　　新路隄宋嘉定間太守&KR0063;純之扵管家湖中心築隄永楽中平江伯¶
　　陳塇重築皆以土天順間知府&KR0045;㫤始砌以石焉¶
　　漕隄一名河塘自郡城南角楼至黄浦六十里永樂中平江伯陳瑄¶
　　固隋山陽瀆御隄而修之者𨺚&KR0159;六年都御史王宗沐知府陳文燭¶
　　萬曆四年都御史呉挂芳知府邵元哲俱重修¶
　　包家圍隄北自抽分厰南至蔡家圍長七里西受管家湖陽羡港水¶
　　至為危險元至正間有包&KR0014;者占佃淮隂路水田一圍故鄉人名曰¶
　　包家圍屡因水齧圍穿頗為糧額所&KR0018;其田多半鬻之而子孫厪守¶
　　其半水穿圍而下則東方之州縣眥病矣河道衙門每春中𤼵銀山¶
<pb:KR2k0037_SBCK_012-33a>¶
　　陽縣調牙夫令舡帶土常因水𤼵罔功隆慶五年都御史王宗沐知¶
　　府陳文燭𤼵帑募夫扵農暇修築比常更加高厚其險䖏宻施樁埽¶
　　始堅完矣¶
　　清江浦南隄萬曆四年主事張譽新築以禦河濤護市宅者民甚頼¶
　　之¶
　　板閘隄在漕河東岸北接舊隄南接䕶城隄以禦漕河之漲水民甚¶
　　頼之萬曆五年主事陳瑛築¶
　　護城隄自南角楼起至鍾楼止隆慶五年都御史王宗沐知府陳文¶
　　燭所築自鍾楼北至板閘南隆慶三年侍&KR0048;翁大立所築西長隄以¶
　　禦河淮之漲水于外䕶城隄以禦漕河之漲水于内中間民始無浸¶
　　而奠厥居矣¶
<pb:KR2k0037_SBCK_012-33b>¶
　　水月寺隄自南角楼至東仁橋中間有閘運河水漲必&KR1176;閘而泄此¶
　　隄不固則漲水未泄而隄東之田園皆浸矣冝堅厚之¶
　　唐堰在郡城東南七十里唐時所築(詳唐太極/元年云後)¶
　　白水塘三堰在郡城東南九十里鄧艾所築(詳南唐保大中/及宋嘉定中)¶
　　石鋸牙俗云磯嘴在滿蒲坊西北(詳天順/條下)¶
　　鹽城縣岡門鎮堰去縣西一十八里自鎮至新河轉由侍其&KR0412;皆有¶
　　古堰址每&KR0010;灌溉田禾民𫉬其利¶
　　大通堰去縣治北三里洪武二十九年主簿蔡敘瑜創築¶
　　徑口堰去縣治西二十里岡門鎮東連運河西連馬鞍湖通啇貨民¶
　　多便之¶
　　張岐塘去縣治西北八十里廣三十丈袤三十里其東又名高婉塘¶
<pb:KR2k0037_SBCK_012-34a>¶
　　侍其&KR0412;堰紹熈五年知縣徐挺之洪武二十九年主簿蔡敘瑜俱重¶
　　修¶
　　高郵州范光湖石隄在州西北洪武初年造七年修開&KR0232;河并為隄¶
　　永楽七年重修弘冶二年修名&KR0232;河曰康濟河¶
　　寳&KR0063;縣珠湖石隄洪武九年造二十八年開&KR0232;河名直渠為土隄後¶
　　將渠南北口塞屡奏未開¶
　　江都縣召伯埭晋武帝太元十年太保謝安出鎮廣𨹧之步丘步丘¶
　　召伯鎮也在揚州城北六十里安扵此築隄利漕便農後人思之比¶
　　扵召伯故名召伯埭埭隄也淮&KR0045;人呼曰河塘¶
　　儀真縣陳公塘漢建安四年陳公築上下雷塘句城塘　通名五¶
　　塘滋漕溉田為利最大成化八年正德十六年嘉靖十三十八年俱¶
<pb:KR2k0037_SBCK_012-34b>¶
　　修築此塘廢則漕渠或涸或溢洞則病漕溢則迤東之田皆浸矣¶
　　　右隄堰塘¶
　　清河縣清口以南有五閘無淺閘鋪¶
　　山陽縣板閘之南有五舖係軍夫西岸多决因此䖏通湖有走漏啇¶
　　税舡料之弊&KR0010;&KR0010;决焉冝加築高厚庻無走泄漕河之患　有四舖¶
　　係民夫　城南五里舖在包家圍十字亭舖在城南十里灌溝¶
　　舖二十里　辛店舖三十里　平河舖四十里　涇河舖五十里¶
　　黄浦舖六十里　自十字亭而下諸舖有司兵無&KR0010;辦¶
　　寶&KR0063;縣九淺子嬰淺瓦店淺槐楼淺丁家潭淺白田淺十里淺白馬¶
　　湖淺黄舖淺每淺有舖舎者人一名共夫四百三十名&KR0010;辦樁木四¶
　　千三百根草四十三萬束樹木多寡不等¶
<pb:KR2k0037_SBCK_012-35a>¶
　　高郵州一十一淺王瑟淺車羅淺五里舖淺丁家湾淺小北門淺九¶
　　里淺厰淺十里橋淺張家溝淺丁志淺永定淺界首淺每淺各有舖¶
　　舎老人一名夫四十名&KR0010;辦樁木四百根草四萬束樹木多寡不等¶
　　江都縣一十一淺花家園淺李家庄淺姚家潭淺吉祥庄淺江家庄¶
　　淺東西湾淺栁青湖淺宋家淺頭潭淺浪蕩湖淺辛廟淺每淺各有¶
　　舖舎塘長一名夫四十名&KR0010;辦樁木四百根草四萬束樹木多寡不¶
　　等¶
　　儀真縣三淺麻線巷淺張家溝淺&KR0253;家溝淺每淺各有舖舎老人一¶
　　名夫二十名&KR0010;辦樁木一百根草一萬束樹木多寡不等(運司志云/永楽中平)¶
(江伯扵運河隄上置立淺舖添/備樁草遇有衝决即為&KR0024;治)¶
　　按山陽縣無淺舖漕河之東自十字亭而南至平河自涇河而北至¶
<pb:KR2k0037_SBCK_012-35b>¶
　扵平河㑹流入扵射陽湖每十里有木閘有㴠洞泄水入溪漲時反¶
　塞今為長計合昜以木石多増㴠洞令人㸔守之大凡隄下之人常¶
　建議塞閘洞𢙣水多也殊不知水大必漲漲必潰潰則反甚孰若徐¶
　徐而下雖多不為害乎¶
　右淺舖¶
正統初黄河泛溢每水一斗其泥数升匯扵清口而為洲者十餘里運¶
舟不通有司奏上徴数郡人徒䟽濬乆而弗績一夕衆見平江公擁&KR0016;¶
從行水上若行工者然旦日沙徙水通運舟大利郡𦒿石士寕等率士¶
民以状　聞詔如江西&KR0330;丹故事賜祠額春秋𥙊享¶
景㤗六年都御史陳泰修濬&KR0045;州儀真𤓰洲河道¶
天順七年淮安知府楊㫤築管家湖中心隄隄自宋&KR0063;純之始我　朝¶
<pb:KR2k0037_SBCK_012-36a>¶
平江伯修之以為牽路皆用土築至是始用石砌隄中為三閘旱則引¶
湖漲則泄之扵隄上為淺鋪有曰四五鋪者屬軍衞屢修屡决此䖏即¶
鴨陳口可通馬家嘴徑逹南鎻&KR0309;啇舟行湖中有漏税料之便故築時¶
即為决時之計督工者之慣也湏堅築以禁絶之(唐末諸將留賊養家/四五鋪之弊政如此)¶
天順間遣都水&KR0048;督工扵山陽滿浦坊作石鋸牙其制上有七星樁樁¶
上甃以石石有笋笋相入縫有錠錠三膚灌以糯汁砌以油&KR0069;長千尺¶
俗云磯嘴其制乃古之鋸牙而以石為之也其費金盖三十萬大抵黄¶
河之水入中原半雜泥沙急則行緩則澱故一激扵三門𠕅激扵吕梁¶
吕梁以下水𫝑平緩故三激扵滿浦使之翻騰踊躍以入于海法亦巧¶
矣今漫入水中者㣲露形跡或以為䕶南岸之衝淘豈其然豈其然¶
　余頃在西橋灘岸之上而望黄淮從西北数十里直射而来然後折¶
<pb:KR2k0037_SBCK_012-36b>¶
　東北而去其𫝑奪運河而南潰直百步爾昔人扵上流置石鋸牙激¶
　使北去今已沉䧟不可復作議者欲囙地形為木鋸牙三功與石等¶
　此昜見也而人莫敢言者盖水𤼵時&KR0010;䕶南岸百凡用度皆取之民¶
　民貧苦优故有開北岸沙濬草湾河䟽海口之三説不過嫁禍扵北¶
　以自幸免爾然運道民生所係不小若捐数千金自足辦此奚以优¶
　為¶
成化三年定儀真𤓰洲二港之例先是儀真&KR0309;下黄泥灘直河口二港¶
𤓰洲&KR0309;下東西二港江潮徃来&KR0782;澱舟不&KR0014;行是年始定每三年冬月¶
江涸之時𤼵軍民人夫挑濬一次¶
八年侍&KR0048;王恕&KR0048;中郭昇扵上下雷塘各造石閘一座水䃮二座句城¶
塘陳公塘各増築隄岸各造石閘水䃮数如雷塘¶
<pb:KR2k0037_SBCK_012-37a>¶
十年管河&KR0048;中重建儀真羅泗閘通濟閘響水閘裏河閘南京吏部侍¶
&KR0048;錢溥記¶
弘治二年户部侍&KR0048;白昻奏以㑹通河之餘貲開&KR0232;河扵高郵湖隄之¶
高郵州運道九十里入新開湖湖東直南北為隄舟行其下自國&KR0004;¶
　以來障以樁木固以磗石沢而復脩者不知其幾其西北則与七里¶
東名康濟河大學士劉徤記大畧云張良珠甓社石臼平阿諸湖　風¶
通每西風大作波濤洶湧舟与樁石遇輙壊多沈溺¶
險扵是開河避之自州北之抗家嘴至張家湾長竟湖廣十丈深一丈¶
有竒而两岸擁土為隄樁木磚石之固如湖岸首尾有閘與湖岸之東¶
又為閘四㴠洞一每湖水盛從减殺焉而漕舟徃来皆安流矣按高之¶
&KR0232;河乃洪武中之舊道而今重闢之者世只曰白公云¶
<pb:KR2k0037_SBCK_012-37b>¶
四年從漕運總兵官都勝言浚&KR0045;州楊子橋湾頭河道凡𤼵丁夫萬餘¶
弘治六年重建儀真縣新閘尚書王㒜有記反為之記又建攔潮閘學¶
士&KR0045;一清有記¶
正德十六年管河&KR0048;中&KR0045;㫤奏寳&KR0063;湖極險當倣高郵康濟河事例修¶
築越河免沉溺之患自是言者相継是年漕撫都御史臧鳯奏請復修¶
五塘¶
嘉靖三年&KR0048;中陳敏賢請扵寳&KR0063;高郵湖隄建閘十座以殺水患是年¶
漕撫都御史唐龍扵淮安城西北開烏沙河築方家&KR0309;以車舡&KR0215;&KR0309;内¶
建閘其&KR0010;大饑以此濟貧牙擔夫之急民甚便之初知府葛木恐河淮¶
内侵持不可淮安衞指揮熊某同府議鄉官都御史潘塤作河防議云¶
地名山子湖連窑溝一帶正係受水之䖏此䖏築隄高厚尚恐不&KR0014;捍¶
<pb:KR2k0037_SBCK_012-38a>¶
水乃謬扵此開方家&KR0309;受水先年水湧黄沙從新庄閘口入猶是以口¶
受水不&KR0014;深入僅止扵清江閘上下挑濬無難近数年沙從方家閘湧¶
入是剖心穿腹以受之大小支委逺近溪河無不&KR0782;塞而黄沙排淮泗¶
而注之江矣外河去裏河溪橋近䖏止隔三十餘步逺亦不過六七十¶
步逼近運河不但毁閘猶冝加土填墊高厚自山子湖至窑溝又湏築¶
長隄以䕶之萬曆二年漕撫軍門都御史王宗沐築西長隄適在其處¶
而方&KR0309;内外沙&KR0782;啇舡遂断其亦天人之㑹歟¶
　國初制置隄堰閘&KR0309;抗河淮而之海今河淮之水由方家&KR0309;南奔而¶
　東流停緩海口沙之議遂起今長隄築矣欲求清晏惟修高家堰復¶
　五閘之啓閉抗河淮以入海而已矣噫運道廢興自此而分田民貧¶
　富由此而分悔之已晚不悔其焉極乎¶
<pb:KR2k0037_SBCK_012-38b>¶
五年御史戴金請浚儀真𤓰洲寳&KR0063;隄下乆壅河道若子嬰溝接潼河¶
長沙溝通官荘俱入廣洋湖劉家溝通瓦溝溪望直溝出官河三里溝¶
通七里溝出葛頭溝寳&KR0063;縣東門外起至流星溝君師廟起至章思蕩¶
葛頭溝起至射陽湖以便泄水以通舟揖¶
七年寳&KR0063;縣知縣聞人詮請扵寳&KR0063;縣范光湖東開築越河就中建减¶
水閘五座濬赴海渠五條使行舟皆由越河湖水减于五閘閘水下于¶
五渠則舟免風波之險水得瀦泄之冝御史王𪔂奏開内河行舟以保¶
漕運建閘座以固河防是年漕運御史唐龍奏乞于三&KR0412;河口儀真上¶
㳺之地建閘座以盡漕利¶
八年督河侍&KR0048;潘希曽奏准漕撫都御史唐龍咨稱成化七年因漕河¶
水涸將新荘閘築閉在清江閘設東西二&KR0309;扵漕河之北岸淮河之南¶
<pb:KR2k0037_SBCK_012-39a>¶
岸順淮河而濬之以為月河出扵淮近日水漲&KR0309;埂倏决徃来舡隻徑¶
行乞將河口一帶&KR0782;沙挑濬䟽通仍將新庄閘増築高廣伺来&KR0010;水漲¶
即立用土填塞以遏流沙之入舡隻照前俱&KR1176;月河徃来水消仍復開¶
行自後凡遇水漲則閉水消則開而以為常則徑乆之計庶或在此該¶
河院具題工部覆奏准行(以嘉靖三年開方家&KR0309;及三十二年開清江/&KR0309;及唐公此奏而合&KR0026;則方&KR0309;不必開開亦)¶
(無用河防議之/説誠有見也)¶
十年御史聞人詮𠕅奏修寳&KR0063;越河户部負外&KR0048;范韶陜西按察使仲¶
本俱奏修寳&KR0063;越河(以地方災傷工力重大錢糧未敷未暇興脩)¶
十三年督河都御史劉天和奉　詔特起治河成功有問水集云議者¶
以為黄河汎濫中土盖由東海口近年漲沙下壅上溢而然已議濬海¶
口矣初亦甚竒之及&KR0026;扵淮海而始知其妄盖東海北口實有沙而南¶
<pb:KR2k0037_SBCK_012-39b>¶
口更衝廣耳又云自板閘而下相度地形中道别開一支河河口亦建¶
閘各髙其隄防&KR0782;則濬其一而開其一以行舟可免停泊矣又云淮&KR0045;¶
諸湖每風險壊舟近范光湖扵隄外開支河行舟以全運事用心仁矣¶
議者謂不獨范光凡諸湖之廣而畏風者皆可為支河更多開滚水石¶
&KR0309;&KR0309;底平鋪巨石而酌其淺深俾湖水淺不致阻漲不致衝岸&KR0309;外則¶
開渠以通瀕海魚塩之利民田亦賴以灌溉矣又云㩀泗州知州李天¶
倫留守張&KR0063;鳯陽知府劉佐泗州指揮張鏜奉祀朱道光㨿匠役王良¶
等量得自淮河見流水靣至岸地比水高七尺又自岸至　皇𨹧南湖¶
水平面比水高七尺自湖水平面至下馬橋邉地高八尺四寸橋邉地¶
至　𨹧門高六尺　𨹧門地至𨹧地髙一尺七寸共高二丈三尺一寸¶
况基運山俱土岡百餘年来每&KR0010;水溢未聞衝决俱經題奏如議云(山/陽)¶
<pb:KR2k0037_SBCK_012-40a>¶
(河役獨累滿浦夫夫家嫁禍扵海口&KR0059;鹺漏舡税啇税者𢙣/堰閘故借口扵/皇𨹧以便其&KR0059;&KR0026;此條所論可知矣)¶
是年&KR0045;州知府侯秩開句城塘閘淮安知府王鳯靈開涇河以通射陽¶
湖可以灌田泄漕渠之漲人咸便之¶
十七年都御史周金奏修寳&KR0063;湖岸濬山陽運河自清江至十字亭長¶
三十里深一丈濶二十丈役夫十三萬自弘治以来始此大濬通利者¶
数十年修山陽運河减水㴠洞閘舊為石限七尺以上减入射陽湖今¶
擬為九尺修新荘等五閘𫿞啓閉之節惟通運舡餘皆由&KR0309;車盤運河¶
無&KR0782;淺漲溢是時高加堰惟募鄉夫為之時時&KR0024;葺後省募金&KR0010;数百¶
而調牙夫甚衆堰不時修于是决甚而工鉅矣周公在淮六年知漕渠¶
水利甚悉人至今稱之¶
十八年修雷塘¶
<pb:KR2k0037_SBCK_012-40b>¶
三十一年漕撫都御史&KR0063;檟扵三里溝建通濟閘先是都御史潘塤著¶
河防議以黄河自徐而来逼近新荘閘口黄沙昜入欲扵福興閘上下¶
穿渠而南又折而西迂囬稍逺開新口以引清淮多置閘座啓閉庻隔¶
沙&KR0782;都御史唐龍都督周于德用水平法凖量新口地𫝑高于淮城不¶
可開都御史王杲亦令山陽知縣荘蒞民勘議荘議如周且為宣逹録¶
言將来若開此口必無淮城矣𠫵政李元聞而是之曰此河防正議也¶
序而梓之未㡬潘撫河南寔督孫家渡之役親見黄河分流&KR1176;渦而至¶
清口遂决意主修髙加堰不使河淮泥滓一毫入運河矣¶
　　按潘議謂清口河直逕故欲添閘開河令其迂廽屈折免河淮沙泥¶
　　之入省挑濬耳&KR0063;之河非潘意也潘之意後主扵堰今人不講其已¶
　　築之堰而傳其不行之議何哉¶
<pb:KR2k0037_SBCK_012-41a>¶
三十二年淮安知府姚虞築清江&KR0309;并開月河啇舡便扵盤剥而舊時¶
方家&KR0309;口外日&KR0782;生理盡歸扵此(先是都御史唐龍開方家&KR0309;河時有/以腹受沙之論今&KR0309;外積沙数十百)¶
(丈豈可引之入内乎未㡬唐有/清江&KR0309;車盤之奏而方&KR0309;自廢)¶
𨺚&KR0159;五年都御史王宗沐修高加堰¶
　學士丁士美記云山陽舊有高加堰去府城四十里其最𨵿水利害¶
　者曰大澗口堰迤西入于海比&KR0010;河流衝决則淮泗汎濫𫝑必由澗¶
　　口建瓴下注匯于津湖甚者穿漕隄入射陽湖而山陽塩瀆之間以¶
　　及扵海𨹧諸地通為巨浸問者黄河亦為牽引而漕渠日就湮&KR0782;邇¶
　　者郡守陳公督撫王公𤼵帑募民成之¶
　　胡&KR0063;㤙曰堰無壊也&KR0059;鹺之家必欲其壊也閘當啓閉也而楽啇税¶
<pb:KR2k0037_SBCK_012-41b>¶
　　舡料之漏者惟恐其有閘也利鉅而説行何怪哉昔唐劉晏為度支¶
　　使以為辦集衆務當用士𩔗吏惟書符牒不得&KR0127;出一言余以為士¶
　　𩔗必賢者始可𠋣賴否則方且為彼之義士方且為彼之忠臣矣晏¶
　　在江淮乆其言必有所試云¶
　　夫運河為䢴江自成周以来史𫝊明白我　朝直名曰清江又何疑¶
　　乎(詳在哀/公九年)或以為旴&KR0455;曽通運又以為洪澤在旴&KR0455;甚至以為&KR0045;城¶
　　以北非䢴江者何也高加堰淮揚之苐一防也曰可修者什一曰不¶
　　可修者什九何也盖運河至淮城之西屈曲而北又屈曲而西又屈¶
　　曲而西北以出清江口中間扵南鎻&KR0309;設抽分厰扵西門外設浮橋¶
　　扵板閘分南署扵清江分二署扵淮北立分司扵馬頭設廵司重関¶
<pb:KR2k0037_SBCK_012-42a>¶
　　疊防有人守之而扵鎮城之中開府設帥分署𠫵藩臬列郡縣衞所¶
　　而臺察以時察殆以漕運為　國家之大計課額以資京邉稅料以¶
　　𦔳漕艘至𦂳也今&KR0059;鹺之家及利税料之漏者以此為大忌夏秋之¶
　　間大浸稽天士君子方以為戚而彼風㠶便利自黄浦以北抽分厰¶
　　以南凡攔卒不到之䖏任意南北出入堰口故以為運河在旴&KR0455;在¶
　　洪澤而曰非䢴江曰堰不可修其言如此其心必欲無閘也無堰也¶
　　無官府也而後快今上司坐牙皆彼所不顧之地而彼所自縦之地¶
　　一切無禁其詖邪之黨謬言曰出上之人方䧏顔色以来之層疊出¶
　　以詢之噫我懐禹稷之虗心而豈知其為桀跖之説間也愚以為言¶
　　之不詳則上之人無由聞知上不知矣安&KR0014;復漕規三百年之舊而¶
　　救淮揚数千里之溺㢤¶
<pb:KR2k0037_SBCK_012-42b>¶
　愚以為我　朝立法莫詳扵運河一帶而莫不詳扵髙堰之間自高¶
　堰而北&KR1176;板閘則通淮北諸塩塲自高堰而東&KR1176;涇河黄浦則通淮¶
　南諸塩塲自堰而西則通旴&KR0455;自堰而南則通天長東西二百餘里¶
　南北四百里其地至為要害中間止設洪澤廵司豈&KR0014;兼制故高堰¶
　修雖䭾&KR0018;之&KR0059;未&KR0014;盡絶而巨艦連檣之大猾可歛也¶
萬曆二年都御史王宗沐知府陳文燭重修西長隄幇築西義橋樁岸¶
先是樁工皆取扵民競言岸下走沙不可築陳公以公帑成之至今稱¶
便又修塩城石䃮海口&KR0004;士民言不便大學李春芳力言其便至是成¶
焉高寳興塩四州縣之涝皆扵此入海士民復稱便山陽之涝扵廟湾¶
口入海水極大亦扵此入海然非山陽之正路也¶
　王宗沐淮郡二隄記云郡城専受淮𫝑自西南歷清河而東與南湖¶
<pb:KR2k0037_SBCK_012-43a>¶
　　僅隔拳土故自高加堰不治而淮輒灌入湖㡬受其半淮揚両郡皆¶
　　困中不治則妨漕余&KR0357;焉按之信然乃檄守文燭以餉金六千致鄉¶
　　先生周君于德君表胡君効謨君&KR0063;恩築烏又明年癸酉五月淮水¶
　　溢平地高三丈餘而以堰故不入湖郡之南鄉與揚皆無恙然𫝑掠¶
　　郡西合黄河折而經北城下安東則洶湧㡬齧西橋奪漕河而出余¶
　　為之不&KR0397;者三夕幸而𫝑稍殺則又以其氾濫四溢出禮信&KR0309;及盋¶
　　池山民在巨浸中至八月而始涸余以災請幸　天子仁聖捐米数¶
　　萬石賑之又&KR0098;折漕糧是時幸淮獨漲使稍遲半月與黄河並𤼵則¶
　　事不可支矣是年冬余𠕅檄余同知時保以賑之餘米一萬石募夫¶
　　築郡西長隄焉高加堰自武家墩起至石家荘止計三十里而遥為¶
　　丈五千四百隄面廣五丈底廣三之而其高則沿地形高下大都俱¶
<pb:KR2k0037_SBCK_012-43b>¶
　　不下一丈許两又扵大澗小澗貝溝舊漕河六安溝諸䖏為龍尾埽¶
　　以遏奔衝自澗口以逹章家荘濬舊河以泄湖水使不齒工凢五十¶
　　日而畢郡西長隄自清江浦藥王廟迤東歷大花巷&KR1176;西橋相家湾¶
　　直抵新城過金神廟止栁浦湾六十里而近為丈八千七百九十八¶
　　隄面廣四丈底廣三之高可七尺餘蜿蜒如長虹以障郡城之北工¶
　　凢三月而畢余按淮安郡三城在淮與漕河夾中自嘉靖中年以来¶
　　無&KR0010;不&KR0013;水而其最甚則已已癸酉極矣鞠為大浸不見水端民之¶
　　棲樹巢塜以救旦夕即余䟽中所道盖其十之三四也而二隄並峙¶
　　高加堰獨抗淮扵西南而長隄又障河扵西北盖至是而居者田者¶
　　皆有寕䖏可望生全無苦昏墊矣顧淮水高扵郡𫝑若建瓴而下使¶
　　其𤼵時與河竝則為慮&KR0057;巨且西長隄&KR0014;障溢水而其從下齒而崩¶
<pb:KR2k0037_SBCK_012-44a>¶
　　者不&KR0014;却河故去城数十里而今乃在城下是其大𫝑漸侵而南可¶
　　覩也開草湾以分𫝑通澗河以防溢流余心耿耿切而力已詘民亦¶
　　告病姑少休之以待(西長隄在新城西北東者即宋北辰堰歐文忠/公飲于北辰登倉北堰上亭者也)¶
　　淮郡二隄五閘與海口利害相関而淮南北海口志載不詳今條列¶
　　如左¶
　　淮南之海口二¶
　　山陽縣廟湾海口在縣東北一百八十里凢山陽之漲水入射陽湖¶
　　者自此入扵海舊口濶一千六百步餘今濶六百步餘水大至則口¶
　　與海漫而為一矣(詳嘉/定志)¶
　　塩城縣石䃮海口在縣東北八里凢高郵興化塩城之漲皆由此以¶
　　入扵海凢射陽湖水多黄沙亦漫至此南至興化舊阻今通矣喻口¶
<pb:KR2k0037_SBCK_012-44b>¶
　　去塩城縣沼東北一百二十里射陽湖由此入淮次扵海口也¶
　　以上諸海口舊本無&KR0782;近日之&KR0782;&KR1176;黄沙而然然堰閘修清水時下¶
　　&KR0010;乆自通利自昔然也盖海水潮汐日二至毎入也以二時其出也¶
　　亦二時二時之出係入水二時之入則海水海水遏湖水不得流者¶
　　每日有八時黄沙寕無停乎故堰閘修則黄沙革湖水清湍深濶入¶
　　海䖏庻無礙也(諸小口/不&KR0014;悉)¶
　　淮北之海口二¶
　　安東縣張網海口在縣東北一百二十里黄淮之支流扵此入海(其/各)¶
(塩塲及村鎮皆有小渠通/海然莫足数也故不録云)¶
　　海州東海口在州東一十五里黄淮之正流扵此入海凢淮北諸川¶
　　皆附烏舊濶数十里今濶十餘里水大至則與海為一矣(正口雖&KR0782;/旁口更濶)¶
<pb:KR2k0037_SBCK_012-45a>¶
(諸小口/不&KR0014;悉)¶
　　以上諸海口夲自無&KR0782;而近日之&KR0782;以黄沙而然正口减半入傍口¶
　　傍口数十道不啻也若修堰閘使黄淮水𫝑不南分而合力以之海¶
　　則新沙不停舊沙自去而上流不為敗矣海水潮汐與南口同但海¶
　　水推入如禹貢之逆河彼一黄河猶&KR0014;挟沙以入海今更恊以淮水¶
　　而力益大沙隨水去復何疑乎此條之前及後劉中丞所論皆已明¶
　　白聞之海濵之夫又曰海之深不知其㡬千萬丈而沙出其上人工¶
　　所去每日不&KR0014;尺寸而潮汐一至頃刻而平况未可施工乎(吴司空/有准不)¶
(可分之説詳在/定議與此正同)¶
　　海道自兖而北以至扵薊自楊而南以至扵廣其海口内外皆有山¶
　　有島惟淮口獨有沙潮落㣲露其形潮来則濤翻其上𫝑若排天海¶
<pb:KR2k0037_SBCK_012-45b>¶
　　口之水視堰閘之廢興以為遲疾盖修堰閘以抗黄淮不南分而東¶
　　去東去疾則海口之水亦疾疾則無&KR0782;矣¶
　　夏禹時黄河由北入海自周定王時徙砱䃯南浮于淮始由東海之¶
　　口漢武帝時河决頓丘經瓠子通于淮泗唐宋屢决通淮雖入東海¶
　　無㡬何而復北惟元季合淮以之東海至今四百年而不變此天意¶
　　也何近日之多議乎¶
　　楊之地高江淮不&KR0014;入運河之漲又多有閘洞以减殺之吕泗料角¶
　　諸口入海又近而無礙故水患少山陽地卑去東海口也逺黄淮驟¶
　　至堰閘潰敗則波及海𨹧矣¶
　三年都御史王宗沐從知府邵元哲議重修高加堰又開菊花溝以泄¶
　三城之水凡東方之米蒭舟揖皆通民稱便焉¶
<pb:KR2k0037_SBCK_012-46a>¶
五年侍&KR0048;吴桂芳知府邵元哲同知劉順之通判王弘化増築山陽運¶
隄眥高厚自板閘以南至黄浦長七十里閉通濟閘建興文閘及修新¶
荘等閘主事張譽築清江浦南隄以禦湖水加河岸以禦黄淮之水加¶
清江閘土岸以便運舟之牽&KR1966;者主事陳瑛加板閘漕隄北接平江伯¶
陳瑄舊隄南接侍&KR0048;翁　新隄新隄因挑河出土而為之也¶
<pb:KR2k0037_SBCK_012-46b>¶
<pb:KR2k0037_SBCK_012-46b>¶
<pb:KR2k0037_SBCK_012-46b>¶
<pb:KR2k0037_SBCK_012-46b>¶
<pb:KR2k0037_SBCK_012-46b>¶
<pb:KR2k0037_SBCK_012-46b>¶
<pb:KR2k0037_SBCK_012-46b>¶
<pb:KR2k0037_SBCK_012-46b>¶
<pb:KR2k0037_SBCK_012-46b>¶
<pb:KR2k0037_SBCK_012-46b>¶
<pb:KR2k0037_SBCK_012-46b>¶
<pb:KR2k0037_SBCK_012-46b>¶
<pb:KR2k0037_SBCK_012-46b>¶
<pb:KR2k0037_SBCK_012-46b>¶
河防一覧　高堰居淮安城之西南隅去郡城四十里而堰内為山陽縣¶
之西北鄉地稱膏&KR0254;堰外為阜陵洪澤䓁湖淮水自鳯泗来合諸湖之水¶
出清口㑹黄河經安東縣出雲梯関以逹于海此自禹迄今故道然也堰¶
外尚存陸地里許而淮水盛𤼵則及堰址秦周以前無考矣史稱漢陳登¶
築堰防淮至我朝平江伯陳瑄復大葺之淮&KR0045;恃以為安者二百餘年&KR0010;¶
乆剥蝕而私販者利其直逹以免関津盤詰徃徃盗决之至𨺚慶四年大¶
潰淮湖之水浲洞東注合白馬汜光諸湖決黄浦八淺而山陽高寳興塩¶
諸邑匯為巨浸每&KR0010;四五月間淮隂畚土塞城門竇穴出入而城中街衢¶
尚可舟也淮既東黄水亦躡其後濁流西泝清口逐堙而决水行地面宣¶
&KR0165;不及清口之半不免停住上源而鳯泗間亦成巨浸矣故此堰為両河¶
関鍵不止為淮河隄防也¶
<pb:KR2k0037_SBCK_012-47a>¶
<pb:KR2k0037_SBCK_012-48a>¶
　高家堰圖説¶
自青墩北至韓信城南長五里淮水穿阜𨹧湖自此漫入相&KR0063;築堰遏¶
之以䕶運道及清江浦民居　青墩南至武家墩二十里地𫝑雖高亦¶
近湖水冝築堰以接之　自武家墩南至管家庄東有高加堰長三十¶
里南北両頭皆高水不傷堰畧冝培&KR0024;両頭近中地漸低工冝漸大中¶
間大澗口地極低内外多水工冝極大舊時築者謂此叚為大工亦曰¶
大堰其北有魏家墩南有六羊溝地勢水𫝑次扵大工堰邉惟大澗口¶
土逺工難惟計日給銀難論包工計方計丈給銀之例其餘土極堅膩¶
取為法土厚数寸長丈餘濶與厚同乃千百年草根土脉結成入水不¶
化以此法土築邉二三層用鞭棍槌打相合為一勝于木石法土下有¶
粘土亦有草土相結但無硬面耳以粘土填布堰中用脚蹉撥無縫方¶
<pb:KR2k0037_SBCK_012-48b>¶
可有縫無妨此古来築堰之法最為經乆凢用夯杵必用細碎淳土築¶
時徒劳見水則化凢工人憚于取法土之逺楽于碎土苟且成工切冝¶
戒之　堰南頭地髙去湖逺不&KR0014;衝壊舊堰完存又南接堰十五里地¶
又髙水又小工如南頭可也接堰南抵官路在蔡家庄之東龍王廟之¶
西則山陽之南鄉永無水患運道保無虞矣官路之南𠕅接七里至塘¶
埂地高水不&KR0014;過則高寶湖隄永無水患而山陽之東鄉及塩興高寳¶
之田皆出而可畊矣　堰西為阜𨹧湖湖西為淮每淮溢入湖湖東有¶
堰則從西北馬頭口低處入淮者其常道也馬頭口隘出之不及從東¶
南青州髙梁二澗而溢循&KR0412;河入洪澤湖白馬湖衡陽湖寳&KR0063;湖小小¶
一枝耳東南地高二澗在湖邉其口雖濶至地上僅有尺寸非湖流之¶
正道故無害昔人棄扵堰外不為隄防豈無意㢤惟淮湖水極大西風¶
<pb:KR2k0037_SBCK_012-49a>¶
駕濤堰潰敗則牽引黄河從澗口之極低䖏注津湖絶漕渠穿漕隄地¶
皆窪下建瓴東注為　國計憂而所經之鄉邑皆浸矣然堰之利害與¶
海口相関嘗觀嘉靖隆慶間堰每壊則海口輙&KR0782;徐邳之河輙澱輙溢¶
始知古人之堰淮不獨為淮揚之運渠而扵黄河海口亦有利焉禹貢¶
曰九澤既陂傳註以為九州之澤既有陂障則上流無潰決之虞而後¶
九州之河始入扵海是禹之功先扵陂上流而世只以為䟽下流也夫¶
知陂則知堰知堰則知禹矣¶
<pb:KR2k0037_SBCK_012-49b>¶
<pb:KR2k0037_SBCK_012-49b>¶
　尚書吳桂芳復政府書¶
伏承下詢河准分流導淮入江事冝謹攄鄙愚用俟　裁察夫河淮分¶
流雖可分北黄河足紓目下淮人受黄之患然職反復思惟至扵浹旬¶
大抵揆之時𫝑稽諸事理&KR0060;見淮黄有不可不合者二淮河有不可入¶
江者亦二盖前代治河皆以民患爲急而我　朝治河又當以運計爲¶
先河既從崔鎮自投老黄河魚溝浪石故道恐將来正河漸次就&KR0782;則¶
自崔鎮至天妃閘八九十里之間正河且乾断矣若淮水如故尚可委¶
曲圖濟故或三里五里一閘逆挽淮流以合黄或放運舟從天妃廟亂¶
淮從大河口入老黄河以濟運無不可者今任淮南徙則將来委曲圖¶
濟之計一無所施漕輓不通所関非細其不可絶淮入者一也河最濁¶
非得清淮滌蕩之則海口純是濁泥必致下流擁塞之𫝑愈増旁决内¶
<pb:KR2k0037_SBCK_012-50a>¶
&KR0517;之患轉急故自周定王五年河南徙漢武帝始决入淮然猶時决時¶
塞也至宋熈寕中則入淮之𫝑成矣&KR0851;宋元我　朝正德以来㡬五百¶
年黄河自淮入海而不擁塞海口者以黄河至河南即㑹淮河同行循¶
潁夀鳯泗至清河清以滌濁泥滓得以不停故数百載無患也盖是時¶
黄水循潁夀者十七其分支流入徐州小浮橋者才十三耳近自嘉靖¶
間徐州小浮橋流短徐吕二洪屢涸當事者不務逺覧乃競引黄河全¶
經徐邳至清河始與淮㑹扵是河𫝑強而淮流弱滌蕩功㣲故海口漸¶
髙而汎濫之患&KR0010;亟矣然民患雖亟而運道無虞入海之途尚通汎濫¶
之勢旋定者則猶仗淮黄同途入海之力也今若永絶淮流不與黄㑹¶
則渾濁獨下&KR0782;墊日増雲梯草湾金城灌口之間滄海將為桑田而黄¶
河益無歸𪧐此其大可憂者其不可絶淮入者二也淮泗入江之説孟¶
<pb:KR2k0037_SBCK_012-50b>¶
子原属誤筆考禹貢㳂于江海達子淮泗謂時江淮未通江㳂海始與¶
淮泗逹盖三江入海淮泗亦入海故江淮各入海始相㑹合豈嘗内地¶
相通㢤近日淮水南注轉為髙寶則其去江宻邇矣但揚州儀真地形¶
甚高故髙寳五湖向来蓄而不泄至我　朝廼匯之以通運常年湖水¶
汎濫如近年淮水南注水甚加増則&KR0045;州儀真之間亦可開閘開&KR0309;稍¶
泄逾額之水若泄至二尺以上則&KR0045;儀河通遂漸就乾涸而髙寳之水¶
涓滴不南昨者高郵告急大闢揚儀通江諸途可謂無餘力矣廼髙郵¶
湖僅减二三尺之濤而&KR0045;州湾頭鈔関遂涸回空及官民舡隻阻塞者¶
三十里遂復亟行閉閘塞港築&KR0412;而後膠舟具通此其明驗矣故淮河¶
入江之途不可扵&KR0045;儀求也必&KR0082;扵揚儀求之則必將掘深揭儀五七¶
尺盡廢閘&KR0309;縦湖淮二水大與江合頋萬一江水復濫且引之入則揚¶
<pb:KR2k0037_SBCK_012-51a>¶
之患又烏有極㢤此関二百年運道成規且亦誰敢為盡廢閘&KR0309;之議¶
者此淮水不可入江者一也考導淮入江漢魏唐宋時皆有此舉如魏¶
黄&KR0004;元年造龍舟從頴至淮入廣𨹧江口廢帝時司馬宣王伐吴使鄧¶
艾通天長漕隋煬帝幸&KR0045;州度淮水今洪澤河尚其改名唐魏景債引¶
淮水至天長通&KR0045;州劉晏扵&KR0045;州造舡轉江南粟自淮泗入汴抵河隂¶
宋漕河自真&KR0045;導江北趨旴&KR0455;入淮訪其跡淮自旴&KR0455;天長逹六合縣¶
𤓰埠與江水合今其遺址見多存者　翁見海總河時已嘗差官備探¶
謂為可行但鳯陽　皇𨹧正南對淮海全以黄淮合流入海為水㑹天¶
心萬水朝宗真萬世　帝王風水若引淮從六合入江是抱身之水乃¶
返挑去而不朝入大為堪輿家所忌誰敢任之此淮之不可入江者二¶
也前所稱引淮入江之説非惟不可行而亦不可行矣但當俟秋冬水¶
<pb:KR2k0037_SBCK_012-51b>¶
落之後議大修髙加堰以堵淮之勿南理所當為𫝑所得為不過如此¶
大抵水土之功最関利害籌之不可不深慮之不可不熟新竒可喜之¶
事必事𫝑萬不得已而復可為之苟其舊貫可因則尼父不貴改作伏¶
惟　台慈俯賜　裁定焉干冐　威𫿞無任𢧐憟不宣　萬曆五年六¶
月十八日¶
<pb:KR2k0037_SBCK_012-52a>¶
<pb:KR2k0037_SBCK_012-53a>¶
　鄉人知府胡効謨請復牐舊制書¶
夫髙加堰修築後隄又已修築草湾河今亦開浚山陽水禍十除其五¶
其未盡除者&KR1176;牐更改啓閉未復舊制也何也然河與淮北略山陽入¶
于海山陽去海不二三百里江與漢南略通州入于海山陽去通州不¶
四五百里中間有南北白馬寳&KR0063;邵伯髙郵諸湖幅員七八百里山陽¶
地𫝑卑下不滿東南者實自此始常&KR0104;水潦為敗禹故沿于江海逹于¶
淮泗至呉闕䢴溝沿江泝淮毒逐中原隋踵修之皆非社稷完計唐之¶
漕運劉晏稱最然亦江舡逹揚州汴舡逹河隂河舡逹渭口渭舡逹太¶
倉不必通者通必鮮利較然矣故我　朝扵儀真置&KR0309;六𤓰洲置壩十¶
一使江與漢南隔于諸湖山陽置&KR0309;十使河與淮北隔于諸湖後又置¶
閘五曰板牐移風福興清江新荘啓閉有期或二三日或四五日且迭¶
<pb:KR2k0037_SBCK_012-53b>¶
爲啓閉如啓板閘則閉新荘等牐如啓新荘牐則閉板牐等牐閉新荘¶
等牐則板牐爲平水閉板牐等牐則新荘牐爲平水故啓閉甚昜易也¶
令官舡由牐唱籌挨幇序行民舡悉令過&KR0309;自便又有報水頭之制如¶
淮水始𤼵河水入河南界所在之人必報報必先水至報至新荘牐即¶
下板帖蓆實土牐外又有土&KR0309;亦復實築之必俟旬時水頭已過犬𫝑¶
已退然後啓閉如常故河與淮非異常大𤼵澷牐&KR0309;隄堰不得入山陽¶
縦入山陽平地上水不一二尺旬時則定濁水泥沙淤淺至通漕門止¶
挑捞煩費四五十里而已近有議廢新荘牐塞而不用絶河之濁水免¶
其泥沙&KR0782;淺置通濟牐啓而不閉受淮之清水省其挑捞煩費是以經¶
清河来者爲河經泗州来者爲淮事之大謬亦至如此典籍記載多未¶
暇論按我　朝河渠典云弘治五年從黄河南浚孫家渡口别開新河¶
<pb:KR2k0037_SBCK_012-54a>¶
一道導水南行&KR1176;中牟至潁州東入于淮又浚四府營淤河由陳留至¶
歸德分為二𣲖一由宿遷小河口一&KR1176;亳縣渦河㑹于淮河同與淮&KR0025;¶
来乆逺豈今日清河泗州而始分清濁&KR0088;但河淮從泗州来者直南射¶
髙加堰至置通濟牐之所始稍西回合清江口而北向草湾東折以入¶
海新荘牐正在西回北向之間土人所謂囬溜者也雖在河淮之中獨¶
無河淮之險泥沙不停風浪不及乃地𫝑水性之自然非人工巧力之¶
可致新荘牐置此又加之啓閉有制故垂二百年無大患耳今通濟牐¶
正當直南射之衝又啓閉失制故頻年河與淮建瓴下山陽濁水泥沙¶
直向寳&KR0063;之南山陽北顧運道劣容舟矣或一年全河走飛龍橋或小¶
浮橋自徐州徑下清河口震電慿怒怳愡&KR0017;神狠撞南岸斗折東轉水¶
心丈餘横截淮水淮水性弱差緩於河水或大𤼵或未𤼵皆勒使倒流¶
<pb:KR2k0037_SBCK_012-54b>¶
𣻌滿洪澤湖此湖幅員二百餘里大𫝑奔通濟牐灌注山陽又支分数¶
𣲖入白馬寳&KR0063;湖故自開通濟牐及洪澤湖支分数派入白馬寳&KR0063;湖¶
者未塞山陽平地常停水三四尺南北白馬寳&KR0063;邵伯高郵七八百里¶
湖靣亦常多水三四尺西風起惡長浪打湖隄一線客土破碎不可収¶
拾自山陽至髙郵沿湖有隄自塩城至通州沿海亦有隄中間田地八¶
九百里大都低湖面五六尺新又扵淮隄多開大牐减水水懸傾滚迸¶
㵼滿其中與海相㴠沿海之隄淘洗殆盡湖之餘隄為海逰波之底柱¶
也海水潮汐常髙扵田地之水故田地之水菀為大浸昔之膏&KR0254;稲麥¶
良田今乃方舟非風不渡每東風作海潮翻上瀑浪旁飛簸掃村落髠¶
剔草木萬有俱化不但沸騰崒崩矣今開通濟牐山陽通河與淮矣往¶
年儀真置牐近年瓜洲置牐山陽通江與漢矣山陽每至雨集平地便¶
<pb:KR2k0037_SBCK_012-55a>¶
水深丈餘既已飲河咽淮加之漱江吸漢吞&KR0269;潮汐噫&KR0938;萬里貫串四¶
瀆掣曵左海民其無魚得乎皆&KR1176;牐之更改啓閉未復舊制也如曰多¶
張水門亦治水中䇿曰舊制𤓰洲無牐儀真牐及新荘等閘各啓閉以¶
時必使江淮河漢不得入諸湖沿湖隄故各有䢴洞不過尺寸下諸湖¶
運舡已過無用之水以濟農工所謂舉牐為雲决渠為雨者也今開大¶
牐数十口皆丈餘下混混不捨晝夜之四瀆扵窪田以就海儘山陽四¶
境以為牐亦不&KR0014;减毫毛况萬分之一可種之田舊時䢴洞溝洫猶存¶
用水栽挿㳙滴不與至秋收割開牐放水漂沒成熟田禾實與洪水無¶
異傳曰塞水不自其源通濟等閘山陽之源也况漏天不足西北十九¶
之水為源乎或曰牐復舊制山陽塩城興化寳&KR0063;髙郵通㤗等田地當¶
减水三四尺是運河亦减水三四尺不無淺&KR0088;曰運河以淺為慮者不¶
<pb:KR2k0037_SBCK_012-55b>¶
過通漕門至移風牐上下三四十里之間惜民力而不浚三四十里之¶
河聼水瀦千里之良田計亦過矣水一也或為圖書之淵或不由地中¶
行各遇其時也舎今時而不復更俟後時而復之其難㢤唯採察幸¶
甚¶
<pb:KR2k0037_SBCK_012-56a>¶
南海龎公尚鴻治水或問云運道自𤓰儀則資天長諸山所瀦高¶
　寳諸湖之水¶
或問决汝漢排淮泗而注之江今何以㑹黄流注之海也曰淮泗¶
　未嘗不注之江也注江之路有三今由高郵邵伯白馬草子湖¶
　從𤓰儀閘一也由盱眙天長六合一也由邵伯入芒稲河入江¶
　一也¶
或問史稱隋煬帝鑿汴梁以通&KR0045;州㸔瓊花閲龍舟渠成剪采爲¶
　芰荷錦纜牙檣美人撁拽則自汴至&KR0045;州有河無疑世傳自天¶
　長六合間以逹&KR0045;州&KR0026;音閣爲聚舟馬頭今羅泗橋之西北河¶
　身猶存循而尋之徑自河南分𫝑下&KR0165;或直逹&KR0045;州儀真或中¶
　出泥&KR0412;河以&KR0165;淮泗之水可乎曰此弟一義也¶
<pb:KR2k0037_SBCK_012-56b>¶
四明黄&KR0243;玉著海㴠萬象内載南京浦子口入六合天長縣有河¶
　出高郵與湖水𫝑相平只移邵伯兩閘置湖口亦可則漕船免¶
　儀真過&KR0309;前陳御史具奏二次俱&KR0013;儀人囑部不行¶
郭相奎蠙衣生别記云世傳古運河從六合入天長出盱&KR0455;入淮¶
　可避揚子口黄天蕩髙郵湖邵伯湖之險除𤓰儀閘&KR0309;之阻或¶
　謂其中有陸地難開者一曰鐡牛墩言其形之黑似鐡耳實不¶
　止数尋分水嶺雖界於湖中高不滿數十尺若冶山離河形則¶
　五里許為此説者皆未暏其形隨衆道長短耳今細問之&KR0063;宗¶
　橋起至楊家橋閘口團山下石橋六合縣界共約水程四里係¶
　小澗至貴家集西王橋牛頭山鐡牛墩八伯橋冶浦橋関王廟¶
　六合縣𤓰埠口洋子江洋子江至淮河共約三百餘里福勝塘¶
<pb:KR2k0037_SBCK_012-57a>¶
　起至葉家庄分水嶺楊家橋金家庄金家&KR0309;&KR0063;家橋共約陸程¶
　一十二里俱軍民田地蔡家橋起至費家墩西馬厰觀音橋七¶
　里寺周家庄楊家橋𨼆峯菴番閘口張思塘福勝塘共約水程¶
　二十五里俱係小澗寛窄淺深不一大河湾起至胡家渡龍王¶
　廟得勝河魚巷口戴家窰北門東南蔡家橋共約水程二十三¶
　里俱係官河寛窄淺深不䓁劉家湾起至曽家塘曽家岡曽家¶
　衝梁家坡陳州塘大河湾共約陸程五六里皆係軍民田地王¶
　家&KR0309;起至三九澗劉家湾共水程四里俱係小澗寛窄深淺不¶
　䓁小澗口至西溪小溪馮家庄劉家庄清塘胡家&KR0309;曹家衝張¶
　塘顧甫塘戴家塘金塘劉家塘王家&KR0309;止共約陵程一十七里¶
　俱係軍民田地高低不䓁天長縣北至盱眙界七里店胡家&KR0309;¶
<pb:KR2k0037_SBCK_012-57b>¶
　起至㪯家橋瓦雪&KR0309;小澗口止共約水程九里俱係小澗寛窄¶
　淺深不䓁自此¶
　原缺一張未完¶
<pb:KR2k0037_SBCK_012-58a>¶
夢溪筆談淮南漕渠築埭以畜水不知始於何時舊傳召伯埭謝公¶
所為按李翺來南錄唐時猶是流水不&KR0063;謝公時已作此埭天聖中¶
監眞州排岸司右侍禁陶鑑始議為&KR0232;閘節水以省舟船過埭之勞¶
是時工部&KR0048;中方仲荀文思使張綸爲𤼵運使副表行之始爲眞州¶
閘嵗省冗䘚五百八雜費百二十五萬運舟舊法舟載米不過三百¶
石閘成始爲四百石船其後所載浸多官船至七百石私船受米八¶
百餘&KR0504;囊二石自後北神召　籠舟茱茰諸埭相次廢革至今爲利¶
<pb:KR2k0037_SBCK_012-58b>¶
<pb:KR2k0037_SBCK_012-58b>¶
