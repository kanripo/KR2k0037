# -*- mode: mandoku-view; -*-
#+TITLE: 天下郡國利病書
#+DATE: 2015-09-12 00:41:25.263348
#+PROPERTY: ID KR2k0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 30
#+PROPERTY: FILE SB10n0698-2795天下郡國利病書-第二千七百九十五册.
<pb:KR2k0037_SBCK_030-1a>¶
　黎州　雅州　峨眉縣　天全¶
　　黎州¶
水經注曰江水自筰道與&KR0293;溪分至蜀都臨卭縣與布僕水合布僕¶
自徼外成都西沈黎郡來按沈黎&KR0048;筰道寰宇記云夷人於大水之¶
上置藤爲橋謂之筰也　蜀記周赧王三十年誅蜀侯綰置守蜀守¶
張若因取筰及其江南地史記筰都古西南夷自越嶲以東北君長¶
十以數筰都最大秦時嘗爲郡縣至漢興而罷自唐蒙使略通夜&KR0048;¶
而卭筰之君請爲内臣及漢誅且蘭卭君并殺筰侯乃置筰都縣註¶
漢書曰旄牛縣歲貢旄牛尾以爲節旄也元鼎六年以爲沈黎郡至¶
天漢四年并蜀爲兩部置兩都尉一居旄牛主徼外夷一居青衣主¶
漢人後漢永平中益州刺史梁國朱輔慷&KR0099;有大略宣示漢德威懐¶
<pb:KR2k0037_SBCK_030-1b>¶
逺夷自汶山以西前代正朔所不加白狼槃木唐叢等百餘國户百¶
三十餘萬口六百萬以上舉種奉貢稱臣僕輔上䟽曰臣聞詩云彼¶
徂者岐有夷之行傳曰岐道雖僻而人不遠詩人誦詠以爲符騐今¶
白狼王唐叢等慕化歸義作詩三章路經卭來大山零高坂峭危峻¶
險百倍岐道繦負老幼若歸&KR0268;母遠夷之語辭意難正草不異種鳥¶
獸殊𩔖有犍爲郡掾田恭與之習狎頗曉其言輙令訊其風俗譯其¶
辭語今遣從事史李陵與恭䕶送詣闕并上其樂詩昔在聖帝舞四¶
夷之樂今之所上庶備其一帝嘉之事下史官錄其歌焉逺夷樂德¶
歌詩曰大漢是治與天合意吏譯平端不從我來聞風向化所見竒¶
異多賜繒布甘美酒食昌樂肉飛屈申悉備蠻夷貧薄無所報嗣願¶
主長壽子孫昌熾遠夷慕德歌詩曰蠻夷所處日入之部慕義向化¶
<pb:KR2k0037_SBCK_030-2a>¶
歸日出主聖德&KR0055;恩與人富厚冬無霜雪夏多和雨寒温時適部人¶
多有渉危歷險不逺萬里去俗歸德心歸慈母遠夷懐德歌田荒服¶
之外土地墝埆食肉衣皮不見鹽榖吏譯傳風大漢安樂擕負歸仁¶
觸冐險陜高山岐峻錄崖磻石木薄𤼵家百宿到洛父子同賜懐抱¶
匹帛傳苦種人長願臣僕肅宗&KR0004;輔坐事免是時郡尉府舎皆有雕¶
飾畵山神海靈奇禽異獸以眩燿之夷人益畏憚焉和帝永元十二¶
年旄牛徼外白狼樓薄蠻夷王唐繒等遂率種人十七萬口歸義内¶
屬詔賜金印紫綬小豪錢帛各有差安帝永&KR0004;元年蜀郡三襄種夷¶
與徼外汗衍種并兵三千餘人反叛攻𧖟陵城殺長吏二年青衣道¶
夷邑長令田與徼外三種夷二十一萬口賫黄金旄牛眊舉土内屬¶
安帝増令田爵號爲奉通邑君延光二年春旄牛夷叛攻零關殺長¶
<pb:KR2k0037_SBCK_030-2b>¶
吏益州刺史張喬與西部都尉擊破之于是分置蜀郡屬國都尉領¶
四縣如太守桓帝永壽二年蜀郡夷叛殺略吏民延熹二年蜀郡三¶
襄夷冦𧖟陵殺長吏四年犍爲屬國夷冦郡界益州刺史山昱擊破¶
之斬首千四百級餘皆解散&KR0149;帝時以蜀郡蜀國爲漢嘉郡十六¶
國春秋曰李雄有蜀置沉黎漢源二郡周地圖記天和&KR0004;破𦍑夷得¶
此土因立黎州及沈黎縣矣寰宇記云隋開皇改黎州爲登州煬帝¶
&KR0004;廢州併其地入臨卭郡唐置南登州大足元年割漢源飛越二縣¶
及嶲州之陽山縣置黎州神龍三年廢聞元三年又置天寳元年改¶
爲洪源郡乾元元年復爲黎州領羈縻五十五州僖宗又置永平軍¶
宋復爲黎州&KR0071;陞平陽軍節度領漢源通望二縣治在漢源通志云¶
元屬吐蕃等處宣慰司國&KR0004;洪武八年省漢源縣改爲黎州長官司¶
<pb:KR2k0037_SBCK_030-3a>¶
十一年陞安撫司并置大渡河守禦千户所&KR0674;　四川都司屬上川¶
南道　元和志曰黎州之地關&KR1948;&KR0002;而徼䍧柯處越嶲卭蜀一中樊¶
柔&KR0033;侯寳堂記云全蜀五十餘州沉黎爲&KR0109;喉地以南隣六詔而西¶
接吐蕃也　後漢書筰都夷其人披髪左袵言語多好譬𩔖居處略¶
與汶山夷同土出長年神藥仙人山圗所居也蜀郡記曰諸山夷獠¶
子娠七月生生時必臨水兒出便投水中浮則取養沉則棄之按沉¶
黎之名或取此而樂子正以爲黑水所經矣宋史黎州諸俗尚&KR0017;以¶
主祭者爲&KR0017;主其酋長號曰都&KR0017;王　宋郡守余授朱纓堂記蠻商¶
越駔氊裘椎髻交錯于闤闠中寰宇記畨部蠻夷混雜之地元無市¶
肆每漢人與蕃人博易不使見錢漢用綢絹茶布蕃部用紅椒鹽馬¶
之𩔖　志云國&KR0004;安撫副使馬芍德築沉黎城今司治也沉黎驛在¶
<pb:KR2k0037_SBCK_030-3b>¶
其北二里而漢唐宋之黎州則理在漢源縣今廢為鎮去司南二十¶
五里　寰宇記云漢源縣漢沉黎縣地宋立郡于此隋仁壽四年置¶
縣以大川之源爲名長安四年廵察使殷祚奏置黎州後刺史宋乾¶
㣲奏廢入雅州開元三年又置黎州以縣來屬按此&KR0048;舊黎州也¶
方輿勝覽云黎城中有漢越嶲太守任貴蜀漢姜維趙雲馬忠諸祠¶
又有玉淵書院宋開禧&KR0004;知縣薛紱建志云廢漢源東有唐三王墓¶
唐史卭黎間有三蠻王使伺南詔卒葬于此蓋恭化王劉志遼和義¶
王郝全信遂寧王楊清遠也北夢𤨏言卭黎之間有淺蠻焉世襲¶
王號曰劉王楊王郝王歲支西川衣賜三千金俾偵雲南動静雲南¶
亦資其覘成都盈虚恒持兩端而求利焉遇元戎十車&KR0048;率界上酋¶
長詣府庭號曰叅元戎不察自謂威惠所致具來叅必濳禀于都押¶
<pb:KR2k0037_SBCK_030-4a>¶
衙以候可否或元戎慰撫稍至乖方&KR0048;教其紛紜于時帥臣多文儒¶
不欲生事都押衙席其利亦要姑息故蠻夷得以慿陵無忌一建始¶
鎮蜀絶其舊賜斬都押衛山行章以狥卭峽之南不立一堠不戍一¶
卒十年不敢犯境末年命大將征徼外蠻爲三王&KR0165;漏軍機于是召¶
而斬之時號英㫁邊患屹然矣　輿地紀勝云黎州&KR0004;設茶馬買馬¶
兩務成都則市于大黎珍叙等州號川馬五代王建大閲于星宿山¶
官馬八千私馬四千建起家騎士有國之後于文黎雅茂等州市胡¶
馬十年之間逺及茲數按通畧韓億知益州移永康鬻馬塲于州黎¶
境上以灌茂地接蕃部歲來互市覘我西川故徙于此舊載在川南¶
以今度之與大渡河相近但今市馬者由川北之中江縣而轉販入¶
黎　雅其時勢與事不同如此　志云聖鐘山下有古城昔人于山¶
<pb:KR2k0037_SBCK_030-4b>¶
中聞鐘聲及五色光㻕之而得巨鐘故曰聖鐘山城卽古黎州城也¶
又云古黎州城在大渡河外按元和志南唐以來徙治在大渡河内¶
而水源在城外韋臯始築今城東西南三靣隣絶澗惟北靣稍平地¶
多井泉與諸城鎮戍烽火相通誠西南之要險矣　志云韋臯所築¶
土城國&KR0004;安慶侯卽故址砌爲石城今大渡河守禦千户所也在司¶
治西北關隅　大渡河源出吐蕃經黎州城南九十里東注嘉定入¶
于江臨河有大渡廵檢司戍之隋大渡縣設焉今廢爲鎮若唐之大¶
渡縣則在蘆山縣界方輿云唐時大渡之戍一不守則雅黎卭嘉¶
成都皆擾宋&KR0004;建隆三年王全斌平蜀以圗來上議者欲因兵威復¶
越嶲藝祖以玉斧畫此河曰外此吾不有也于是爲黎之極邊昔時¶
河道平廣可通漕船自玉斧畫後河之中流忽陷下五六十丈水至¶
<pb:KR2k0037_SBCK_030-5a>¶
此澎湃如瀑從空而落舂撞號怒波濤洶湧船筏不通名爲噎口殆¶
天設險以陷夷狄也父老云舊有寨將欲載杉不板由陽山入嘉定¶
貿易以數片試之板至噎口爲水所舂没須&KR0119;片片自&KR1948;水浮出蠻¶
人聞之益不敢窺伺矣　寰宇記云大渡河在通望縣南一十五里¶
自吐蕃界經雅州諸部落至當州東流入縣界志云廢通望縣在司¶
治東南九十里其北有羅目溪水入峨眉有通望山自大渡河南與¶
衆山相連入嶲州按通望本漢旄牛縣地在大渡河北漢水西今有¶
古旄牛城在俗呼爲牛頭城語訛也隋大業二年改爲陽山縣因縣¶
南朝陽山爲名矣志又云大渡鎮西有陽山廢縣唐&KR0004;屬登州後屬¶
黎州也　十道志云隋仁壽四年罷大渡鎮置登州大業二年廢登¶
州又立陽山鎮唐武德元年改置陽山縣屬登州貞觀二年割屬嶲¶
<pb:KR2k0037_SBCK_030-5b>¶
州開元&KR0004;改爲登臺縣貞元五年十月劒南節度使韋臯遣將王有¶
道等與東蠻兩林苴那時勿鄧萝衝等帥兵於故嶲州登臺北谷大¶
破吐蕃青海獵城二節度殺其大兵馬使乞&KR0391;遮遮悉多楊朱斬首¶
二千餘級其投崖谷赴水死者不可勝數生擒籠官四十五八收𫉬¶
器械一萬餘事馬牛羊一萬餘頭疋遮遮者吐蕃驍勇者也或云尚¶
結贊之子頻爲邊愚自其死也官軍所攻城栅無不降下蕃衆日却¶
數年間盡復嶲州之境貞元十三年五月十七日吐蕃於劒南山馬¶
嶺三處開路分軍下營僅經一月進軍逼臺登城嶲州刺史豐高任¶
率領諸軍將士并東蠻子弟合勢接戰自朝至午大破犬戎生擒大¶
籠官七人陣上殺𫉬三百人餘&KR0013;刀箭者不可勝紀收𫉬馬畜五百¶
餘頭匹器械二千餘事太和六年李德&KR0073;復修卭崍關移嶲州於臺¶
<pb:KR2k0037_SBCK_030-6a>¶
城以扞蠻夷　華陽國志云臺登縣有孫水一曰白沙江入馬湖水¶
水經註孫水出臺高縣&KR0048;臺登縣也南流逕卭都縣又南至㑹無入¶
&KR0002;水　志云孫水俗謂之長河天全長河西以在孫水之西也九州¶
要記曰臺登縣有奴諾川鸚鵡山黑水之間若水出其下&KR0048;黄帝子¶
昌意降居處水經曰&KR0002;水出蜀郡旄牛徼外東南至故關郦善長注¶
曰按山海經南海之内黑水之間有樹名曰若木有&KR0002;水出焉又云¶
&KR0069;野之山有樹焉青葉赤華厥名若木生崑崙山西附西極也淮南¶
子曰若不在建木西木有十華其光照下地故屈原離騷天問曰羲¶
和未揚若華何光是也然若水之生非一所黑水之間厥木所植水¶
出其下故亦受其稱焉&KR0002;水沿流間關蜀土黄帝長子昌意德劣不¶
足紹承大位降居斯水為諸侯娶蜀山氏女生顓頊於其野有聖德¶
<pb:KR2k0037_SBCK_030-6b>¶
二十登帝位承少皡金宫之政以水德寳歷矣　水經注又云大渡¶
水出徼外至旄牛道南流入于若水又逕越嶲大筰縣入繩山海經¶
曰巴遂之山繩水出焉東南流分爲二其一枝東柔廣縣注於江其¶
一南逕旄牛道至大筰與&KR0002;水合自下亦通謂之繩水矣　寰宇記¶
云廢飛越縣本沉黎之地唐儀鳳四年分漢源於飛越水置縣屬雅¶
州大足元年屬黎州按志飛越山下有唐時三琱城&KR0048;三交城也疑¶
&KR0048;古飛越縣矣又云唐飛越縣在舊縣西北百里飛越山下其山兩¶
靣接羌夷爲沉黎西境要害之所　方輿云漢水𤼵源自飛越嶺寰¶
宇記云漢水在漢源縣西百二十里從和姑鎮山谷中經飛越縣界¶
至通望縣合大渡河不通舟船毎至春冬有瘴&KR0148;中人爲瘧疾志云¶
漢水俗呼流沙河源出越山流經司南二里東入于江　方輿云廢¶
<pb:KR2k0037_SBCK_030-7a>¶
琉璃城在大渡河南太和五年節度使李德&KR0073;築以蠻界琉璃溪爲¶
名也贊皇又築伏義城以制大渡清溪之險按今司南九十里有古¶
溪清關乃韋臯所鑿以通好南詔者自此出卭部經姚州而入雲南¶
謂之南路在唐爲重鎮焉五　孫樵云田在賓將軍利嚴道三年能¶
條悉南蠻事爲樵言曰巴蜀西通于戎南逼于蠻宜其有以制之者¶
當廣徳建中間西戎飲馬于岷江其衆如蟻前鋒魁徤皆擐五屬之¶
甲持倍尋之㦸徐呼按歩且戰且進蜀遇鬬如植横堵羅戈如林𤼵¶
矣如蝱皆拆刅吞鏃不能斃一戎而况陷其陣乎然其戎兵踐吾地¶
日&KR0055;而疫死者日衆&KR0048;自度不能畱亦輙引去故蜀人爲之語曰西¶
戎尚可南蠻殘我自南康公鑿清溪道以和群蠻俾由蜀而貢又擇¶
蠻子弟聚于錦城使習書筭業就輙去復以他繼如此垂五十年不¶
<pb:KR2k0037_SBCK_030-7b>¶
絶其來則其學於蜀者不啻千百故其國人皆習知已蜀土風山川¶
要害文皇帝三年南蠻果能大入成都門其三門四日而旋其所剽¶
掠自成都以南越嶲以北八百里之間民畜爲空加以敗卒貧民持¶
兵群聚因緣刼殺官不能禁由是西蜀十六州至今爲病自是以來¶
群蠻常有屠蜀之心居則息畜聚粟動則練兵講武而又俾其習於¶
蜀者伺連帥之間隙察兵賦之虚實或聞蜀之細民苦於重征且將¶
啓之以幸非常吾不知群蠻此舉大劒以南爲國家所有乎每&KR0010;𤼵¶
卒以戍南者皆成都頑民飽稻飫豕十九如瓠雖知鉦鼓之數不習¶
山川之險吾嘗伺其來朔風正嚴緩歩坦途日次一舎固已呀然汙¶
矣而况歴重阻卽嚴程束甲而趨拔㦸而𨷖&KR0088;加之爲將者刻薄以¶
自入餽餫者縱吏以䑕&KR0060;縣官當給帛則以苦而易良當賑粟則以¶
<pb:KR2k0037_SBCK_030-8a>¶
砂而　粒如此則邊卒怨望之不暇又安能殊死而力戰乎此巴蜀¶
所以為憂也樵曰誠如將軍言苟爲國家計者孰&KR0002;詔嚴道沉黎越¶
嶲三城太守俾度其要害按其壁壘得自募卒以守之且兵籍於郡¶
則易爲役卒出於邊則習其險而又各於其部繕相美地分卒爲屯¶
春夏則耕𧖟以資　衣食秋冬則嚴壁　以俟其冦虜連帥卽能督¶
之歲遣亷白吏視其卒之有無劾其守之不法者以聞如此則縣官¶
無餽餫之費奸吏無因緣之盗兵足食給卒胥無怨於將軍則如之¶
何田將軍曰如此何患遂書以記之按予議撤威茂戍軍聽其自募¶
寔本此策而日後有求復者讀是書庶幾瞭然矣　志云司治五里¶
有卭徠山言卭筰之人入蜀從此山而來也亦界山矣漢書作郲華¶
陽國志作崍水經作來開路記作萊其説不同方輿勝覽距州七十¶
<pb:KR2k0037_SBCK_030-8b>¶
里卭崍關昔有楊氏婦造閣其上傍有閣道碑水經注云漢武元封¶
四年以蜀郡西部卭筰縣理旄牛道天漢四年置都尉主外𦍑在卭¶
來山表自蜀西渡卭筰其至嶮有弄棟八渡之難楊母閣路之岨是¶
也　漢書王陽為益州刺史行部至卭崍九折坂歎曰奉先人遺體¶
奈何數乗此險後以病去及王尊爲刺史至其坂問吏曰此非王陽¶
所畏道&KR0088;吏對曰是尊叱其馭曰驅之王陽為孝王子尊爲忠臣今¶
有祠在山下又有叱馭橋在司境内太守李石爲碑記云九折坂峻¶
絶造天曲𢌞九折乃得度其巔九夏凝氷冬絶行迹也　按九折坂¶
地里諸書以爲在百丈驛想必後人移置近界矣　勝覽云笋筤山¶
在州西北五十餘里有前筤後筤以山多笋故名春時州人百十爲¶
群入山斸取紹興間始立笋租以贍學歲收緡錢八十千土人名爲¶
<pb:KR2k0037_SBCK_030-9a>¶
錢筤山　勝覽又云白崖山在州西北二百五十里山外即生畨界¶
嶮峻不通人跡志云西在北二十里山之右有風穴如井不知淺&KR0055;¶
穴口四圍津津如汗間有&KR0148;出騰空如白雲須&KR0119;風起怒號如雷里¶
人見雲即知威&KR0148;散則風定細則風小盛則風猛窒其穴風雖少而¶
民多瘴開之風如故而瘴亦衰山之北又有穴大如車輪俯而入其¶
中空闊數十歩泉聲琮琤石髓凝結其幽致不可名狀俗呼仙人洞¶
&KR0048;此　張華博物志云蜀南沉黎高山中有物似猴長七尺能人行¶
名曰玃路見婦人輙盗之入穴俗呼爲夜乂穴西畨部落最畏之按¶
寰宇記謂在漢源縣境或&KR0048;卭崍山中&KR0088;記又謂山峽有一石洞壁¶
間有夜乂像工人祠之號穿崖將軍洞按在今慶曆鄉　寰宇記唐¶
乾元中黎州所綂五十五州皆徼外生獠覊縻而已其名曰羅巖州¶
<pb:KR2k0037_SBCK_030-9b>¶
索古州秦上州輙榮州劇川州合欽州下蓬州栢坡州博盧州明川¶
州胣䏢州蓬矢州大渡州米川州木屬州河東州諾筰州甫嵐州昌¶
明州歸化州象川州藂夏州和良州和都州附樹州東川州上貴州¶
滑川州北川州古川州甫蕚州北地州蒼榮州野川州卭陳州貴林¶
州䕶川州牒琮州浪彌州&KR0048;郭州上欽州時蓬州儼馬州撅查州卭¶
川州䕶卭州脚川州開望州上蓬州北蓬州剝重州乆䕶州瑶劒州¶
明昌州按只五十四州少一州承舊唐書之誤也時代已遠或鞠爲¶
丘&KR0469;或荒爲部落或爲關堡别名皆不可攷　經略志曰黎雅諸夷¶
&KR0048;天全六畨諸部散居二州之間者宋時屢爲邊患孝宗乾道四年¶
威州保寜縣&KR0677;知風流等部欲入抄掠知縣張文禮閉絶蛇浴山路¶
不許來往畨從蛇浴嶺後斫生路至村攘刼宣撫司委知永康軍李¶
<pb:KR2k0037_SBCK_030-10a>¶
繁等討之蕃部來降十一月砂平蕃首高志良至碉門互市與民居¶
𨷖山鷓不勝乃詣寨官喻炳陳訴炳决責之志良啣恨去明年正月¶
來攻碉門制置司遣李俊禦之兵未至志良已有悔意欲償還所燒¶
廬舎更以錢贖罪守臣不能身任其事付之兵官兵官旣欲邀功而¶
喻炳亦覬報怨遂濳入砂平焚其屋廬蕃人&KR0004;皆濳伏官軍乗勢擄¶
掠蕃鳴角聚衆以出遂失利蕃人追至榮經蘆山而還乾道九年青¶
羌吐蕃奴兒結等坐黎州負其馬價侵掠安静寨推官黎商老等禦¶
之敗死安撫司委鈐轄李彦堅往援始赴州悔罪買馬如故十一月¶
復犯安靜至大小&KR0309;殺虜軍民千餘黎州守郡降年及通判吕宜之¶
招卭部川蠻兵併力擊之乃遁淳熈二年五月奴兒結等同元虜漢¶
人詣州州犒之然以互市乆不得通方怨望而白水寨將王文才又¶
<pb:KR2k0037_SBCK_030-10b>¶
與婚姻誘之搶掠和黎州陸柬之計梟文才于市我明於黎州設安¶
撫司天全六蕃設招討司蓋以夷治夷之意也自洪武至今邊方以¶
靜雅州所屬與招討夷人或時有争訟者蓋境土相連勢使然耳¶
四夷考云洪武&KR0004;黎州長官司土舎馬芍德征討有功加陞安撫司¶
以芍徳爲安撫副使萬曆十九年副使馬祥無後其妻瞿氏掌司事¶
取瞿姓子撫之將有他志祥姪土舎&KR0063;龍居松坪遂興兵攻城取印¶
畨衆因而乗㑹剽刼于時叅將呉文傑方有征東之役移師剿平之¶
二十四年奏將該司降爲土千户所安撫降爲千户於司南三十里¶
大田山&KR0309;立千户所俟&KR0063;龍之子新受承襲司署改爲雅黎遊擊府¶
上七枝編為民户屬大渡河千户所當差下七枝仍舊屬松坪馬氏¶
約東焉大抵司東三十里爲天冲山險絶無路止通樵採而已唐古¶
<pb:KR2k0037_SBCK_030-11a>¶
木碑所云沉黎界上山林參天嵐霧晦日者也西二十里為黑崖關¶
外係本司管轄上七枝等夷又一路由椒子岡至冷磧寨&KR0033;抵長河¶
則爲大西天烏思藏進貢路南去大渡河可八十里中立文武銷瘴¶
香樹黑石流沙等堡&KR0033;抵瀘河近河有避瘴山夏秋之交境多嵐瘴¶
飛鳶群集至立冬前瘴已乃飛去土人避瘴恒以鳶爲候故名銷瘴¶
山也東南則安撫所轄下七枝熟夷之界其名曰落凶曰吽哄曰沙¶
罵曰俺立曰母姑曰阿輝曰他他又自炒米城以抵松坪寨連接峨¶
眉凡三百六十里高山峻坂密樹&KR0055;箐為安撫族人居之按九州志¶
黎州石樓之地多長松不生雜木卽松坪寨是也志云司南百里臨¶
大渡河有臯韋所築要衝城俗呼沙米寨亦作炒米城矣　峨眉¶
峨眉縣邊隣松坪木𤓰大小赤口等處原設六郷西南二靣臨夷三¶
<pb:KR2k0037_SBCK_030-11b>¶
十里至高橋十里至土地關二十里至龍池塲二十里至大圍關及¶
中鎭廵檢司五里至鐵索橋五里至射箭下坪三里至射箭上坪此¶
縣之舊界也　坪外八里至黑龍溪四里至虎皮岡始分雨岐右路¶
由上馬勝溪金至口厰爲卭部司新附籍之民名歸化鄉有陽化堡¶
設焉由金口厰二十里至楠木園五十里至天池八十里至萬家石¶
三十里至松坪則黎州土舎馬應龍所居矣左路由下馬勝溪至古¶
金寺渡中鎮河有中鎮廵檢戍之又十七里而至太平墩墩又兩岐¶
右路過楊村行百里乃至玀&KR0624;玀&KR0624;亦新附夷種也左路上蠻&KR0017;岡¶
岡勢險峻樹木叢雜入冬徂春煙霧不收雨雪層積卽夷人亦鮮踪¶
跡又十五里至空不卽永寧墩八里乃至栖雞坪今築平夷堡處城¶
池候館咸備焉由栖雞五里至冷溪二十里至熱水河十里至四百¶
<pb:KR2k0037_SBCK_030-12a>¶
囤又二十五里而至西河設有鎮遠墩過墩四十里爲殺馬懸崖峭¶
壁中逼河流人過此者兩頭牽索緣索而歩至山下處名爲溜馬漕¶
又五十里則木𤓰夷種之巢穴也木𤓰有二有小木𤓰旁通西赤口¶
去煖歹只二日過木𤓰橋頭稍前十里爲大木𤓰卽今三枝降夷處¶
所一枝凶𤓰一枝匪𤓰一枝卜特𤓰過大木𤓰五十里爲利濟山極¶
高峻與大涼山相接又五十里至大赤口口外則馬湖之地矣¶
之先分自大赤口凡十二枝膩乃卜特其最著者世居西河屬馬湖¶
土官安氏鈐轄自改流日諸𤓰叛入卭部歸嶺氏其地自西河至大¶
小赤口凉山雪山等處周圉蟠據北連建城越西接嘉峨南通馬湖¶
窟穴蹊徑四藏而八逹焉嘉靖末諸𤓰畜牧蕃盛心懷内擾卭部長¶
官嶺柏已不能馭及死其妻馬氏為政膩乃虐栢等叛出凉山㑹同¶
<pb:KR2k0037_SBCK_030-12b>¶
西河匪𤓰白祿出沙坪於是嘉峨犍爲一帶鄰邊居民不能安枕建¶
昌上下南三道督卭部𤼵兵至茜雞坪截殺之我師未集濳從冷溪¶
而渡&KR0033;搗茜雞坐制我死命而𤓰鋒於是益熾矣乃議大征分爲建¶
越馬湖中鎮三路而進&KR0033;搗巢穴𤓰始惶駭請降㰱血自誓不復反¶
主將檄令各推酋長納貢罷兵於是凶𤓰推牛撒爲長匪𤓰推阿書¶
爲長卜特推阿魁爲長愿各約束其部落永作屬夷歲貢良馬三匹¶
匹輸三金峨眉縣爲進之十三枝𤓰夷積聚虚實牛多不過六七十¶
頭馬四五十匹羊二三百&KR0215;耳歲費官兵糧餉三千二百五十兩有¶
奇恢復侵占田地自七盤子至米麻嶺共四千八百六十四畆歲徴¶
租可四百四十七石有畸説者謂其常圗恢復云　雅州　禹貢和¶
夷底績雅安志云和水在州南四十里源出蠻界羅巖州而入平羌¶
<pb:KR2k0037_SBCK_030-13a>¶
江圗經云和川路在嚴道縣界西去吐蕃大渡河五日程從大渡河¶
西郭至吐蕃松城四日程羌蠻混雜連山接野鳥道蟠空不知里數¶
　寰宇記云雅州管和川夏陽等覊縻四十六州其首曰羅巖州去¶
當道四百八十里曰當馬三井東鋒名配鉗恭斜恭畵重羅林籠羊¶
林波林燒龍蓬索古敢川驚川蝸眉木燭百坡以上十八州去雅州¶
近者四百餘里遠者不及五百里去羅巖自一里至六十里爲極惟¶
當馬去羅巖二百里焉　曰當品嚴城中川鉗矢昌磊鉗并百頗㑹¶
野以上八州去雅州近者二百六十里逺者六百三十里去白坡近¶
者三里遠者六十里　曰當仁推海作重禍林諾筰金林平恭布嵐¶
欠馬羅蓬以上十州去雅州近者五百七十里遠者六百二十五里¶
去㑹野近者三里遠者六十里通羅巖共三十七州和川路之界也¶
<pb:KR2k0037_SBCK_030-13b>¶
具次曰論川州去當道五百八十里曰遠南州去讓川州二十五里¶
至州五百六十里卑盧州去䕫龍州二十里至州五百六十里䕫龍¶
州去卑盧州二十里至州五百六十里耀川州去金川州一十五里¶
至州五百六十里金川州去耀川州一十五里至州五百六十里五¶
東嘉梁州去金川州二十里至州五百六十里西嘉梁州去東嘉梁¶
州一十五里至州五百六十五里通論川共九州夏陽路之界也¶
寰宇記云貞元中吐蕃七部落來降界近雅州因安置於和川等路¶
其名曰吐蕃籠官楊矣蓬費東君等部落六十人在蠻宿川安置&KR0269;¶
蕃業城首領籠官劉矣本等部落在本部安置吐番㑹野首領籠官¶
高萬唐等部落在本部安置吐蕃逋租城首領籠官馬東煎等部落¶
在夏陽路安置吐蕃國師馬定得并籠官馬德唐等部落在欠馬州¶
<pb:KR2k0037_SBCK_030-14a>¶
安置吐蕃嘉梁州降户首領籠官劉定等部落在夏陽路安置吐蕃¶
嵬籠城首領鑠羅莽酒等部落在和川路安置按宋史雅州西山路¶
蠻有部落四十六唐以來皆爲羈縻州太平興國&KR0004;首領馬令膜等¶
來貢并上唐朝勅書告身凡七通咸賜冠帶其首領授以官　上南¶
志云雅州通西畨路有三曰靈關碉門始陽也而碉門最爲要害按¶
靈關鎮在盧山縣北八十二里蜀都賦廓靈關而爲門是矣四夷攷¶
云碉門等處安撫司元時設在雅州尋改吐蕃宣慰使司國&KR0004;宣慰¶
余思聰王德貴歸附始降司為州又碉門百户所設近天全六畨之¶
界所有茶課司以平互市之官也志云始陽山在蘆山縣東十里¶
俗呼羅繩山寰宇記以為䝉山西魏置始陽縣於此楊用修云史記¶
西南夷傳自嶲以東北君長以十數斯筰都最大注斯及筰都二國¶
<pb:KR2k0037_SBCK_030-14b>¶
名也徙音斯相如難蜀文略斯榆謂斯與楪榆也此斯卽南西夷之¶
徙玉篇作鄋注狄國夏爲防風氏周為髳漢之賨　地在蜀之邊也¶
　圖經盧山縣新安鄉五百餘家獠種也其婦人娠七月而産置兒¶
向水中浮者取養沉者棄之千百無一沉者長則拔去上齒加狗牙¶
各以爲華飾今有四牙長於猪牙而唇高者别是一種能食人無長¶
齒者不能食人俗信妖巫擊銅鼓以祈禱焉土夷考云榮經縣界¶
懸厓棧道之間有雜道長官司及飛越廟縣西北有紫眼夷編氓殆¶
半里其地名紫眼關與西畨相接廣可四十里袤百里自甕溪飛水¶
小路&KR0033;透冷磧畨以上關堡大渡河官軍戍之東西峻嶺中流一河¶
大&KR0309;筒車等五姓夷結茆以居五姓各立老人有訟不立公庭惟聽¶
老人處分而已然賦税亦不後時蓋爲茶商㨗徑有利焉正西萬里¶
<pb:KR2k0037_SBCK_030-15a>¶
乾河&KR0033;通碉門則天全招討之地矣　陳子昻諫雅州討生羌書將¶
仕&KR0048;守麟臺正字臣陳子昻昧死上言&KR0060;間道路云國家欲開蜀山¶
自雅州道入討生羌因以襲擊吐蕃執事者不審圖其利害遂廢梁¶
鳳巴蜒兵以狗之臣愚以爲西蜀之禍自此結矣臣聞&KR0333;生必由怨¶
起雅州邊羌自有國以來未嘗一日爲盗無罪受戮其怨必甚怨甚¶
懼誅必蜂駭西山西山盗起則蜀之邊邑不得不連兵備守乆兵不¶
解則蜀之禍搆矣臣閫吐蕃桀&KR0219;之虜君長相信而多姦謀自敢抗¶
天誅以來向十二餘載大戰則大勝小戰則小勝未嘗敗一隊亡一¶
矢國家往以薛仁貴郭爲虣武之將屠十萬衆于大非之川一甲不¶
歸又以李敬玄劉審禮爲廟廊之宰辱十八萬衆於青海之澤身爲¶
因虜是時精甲勇士𫝑如雷雲然竟不能擒一戎馘一醜至今而關¶
<pb:KR2k0037_SBCK_030-15b>¶
隴爲空今乃欲以李處以為將驅顦之兵將襲吐蕃臣&KR0060;憂之而爲¶
此虜所笑且夫事有求利而得害者則蜀昔時而通中國欲秦惠王¶
欲帝天下而并諸侯以爲不兼賨不取蜀勢未可舉乃用張儀計飾¶
美人譎金牛因間以啖蜀侯果貪其利使五丁力士鑿山通谷棧褒¶
斜置道於秦自是險阻不關山谷不閉張儀躡踵乗便縱大兵破之¶
蜀侯誅賨邑滅至今蜀爲中州是貪利而亡此往事也臣聞吐蕃羯¶
虜愛蜀之珍富欲盗之已有日矣然其勢不能舉者徒以山川阻絶¶
瘴隘不通此其所以頓餓狼之喙而不能&KR0060;食也今國家乃亂邊羌¶
開隘道使其收奔亡之種爲嚮導是以借冦兵而爲賊除道舉全蜀¶
以遺之此危道也蜀西南一都㑹國家之寳庫天下珍貨聚出其中¶
又人富粟多順江而下可以兼濟中國今執事者乃圖僥倖之利悉¶
<pb:KR2k0037_SBCK_030-16a>¶
以委身西羌得西羌地不足以稼穡財不足以富國徒殺無&KR0499;之衆¶
以傷陛下之仁糜費隨之無益聖德又恐僥倖之利未可圗也夫蜀¶
之所寳恃險者也人之所安無役者也今乃開其險役其人險開則¶
便冦人役則傷財臣恐未見羌戎已有姦盗在其中矣往者益州長¶
史李崇眞將圖此好利傳檄稱吐蕃欲冦松州遂使國家盛軍以待¶
之轉餉以備之未二三年巴蜀二十餘州騷然大弊竟不見吐蕃之¶
靣而崇眞贓錢已計巨萬矣蜀人殘破幾不堪命此之近事猶在人¶
口陛下所親知意者必有姦臣欲圗此利復以生羌爲計者哉且蜀¶
人尫劣不習兵戰一虜持矛百人不敢當又山川阻曠去中夏精兵¶
處遠今國家&KR0002;擊西羌掩吐蕃遂能破滅其國奴虜其人使其君長¶
係首北闕計亦可矣&KR0002;不到如此臣方見蜀之邊陲不守而為羌夷¶
<pb:KR2k0037_SBCK_030-16b>¶
所横暴昔辛有見&KR0013;髪而祭伊川者以爲不出百年此其爲戎乎臣¶
恐不及百年而蜀爲戎也¶
　天全六畨招討使司¶
古氐羌之地晉以前無聞焉宋齊梁土豪迭相雄長名屬益州西魏¶
為始陽縣地屬蒙山郡後周因之隋&KR0004;郡廢屬雅州唐爲羈縻州𨽻¶
雅州都督府總志云五代王孟之間有高曩閣藏楊夾失朶只兒二¶
酋歸附始置碉門黎雅長河西魚通寜遠六軍民安撫司宋𨽻雅州¶
元憲宗時復置六安宣撫司屬吐蕃等處宣慰司後改六畨招討司¶
又分置天全招討司國&KR0004;併天全六畨招討使司𨽻四川都司　其¶
地東西廣百九十里袤二百一十里東至雅州界五十里西至長河¶
西司百四十里謂之乾溪南至榮經縣界六十里北至靈關道及董¶
<pb:KR2k0037_SBCK_030-17a>¶
卜韓胡百五十里去成都五百四十里為南詔之咽喉轄部落凡六¶
曰馬村蘇村金村楊村隴東村西碉村或謂六畨之名始此非五代¶
碉門黎稚等六名也　上南志云洪武六年詔西夷酋長至京授職¶
賜印因俗為治立都指揮使司二曰烏思藏曰朶甘指揮使司一隴¶
荅衛也宣慰司三朶甘及董卜韓胡長河西魚通寜遠也招討司六¶
萬户府四及别思寨安撫司木瓦都指揮葛刺湯千户諸部落是為¶
三十六種以時朝貢焉　志云天全招討司設在碉門城卽元之碉¶
門安撫司也中有碉門百户所屬雅州千户設在正副二招討及朶¶
甘宣慰界渡河以西又有眞官招討司及魚通安撫冷磧十八寨爲¶
三十六種畨夷出入之路　志又云司治有諸葛武侯廟治東二十¶
里有臥龍山傳相武侯征孟𫉬駐宿其上又十里有泉從石龍口噴¶
<pb:KR2k0037_SBCK_030-17b>¶
出謂之龍泉其源𤼵大悲寺内寺在司東四十里又十里則多功山¶
也昔大禹䟽鑿以通峽水故名志又有鎮西山姜維伯約駐師其下¶
在司東二百十里又二十里有女城山相傳楊招討家女將守此壘¶
䂖爲城尚存又有玄　白厓皆出聖燈芝莫玄　高峻清絶在東南¶
八十里白厓矗立如雪在司南里餘近白厓又有玉壘窮冬積雪土¶
人以玉堡呼之圗經自長河西至董卜寨二百餘里皆遶雪山而行¶
路由打箭爐而進有哈日寺在烏思藏中元世祖欲郡縣六畨之地¶
以吐蕃僧八思巴爲大寳法王帝師領之嗣者數世其弟子賜號司¶
空司徒國公佩金章玉印前後相望大寳法王而下有大乗法王闡¶
教王闡化王䕶教王䕶法王通謂之烏思藏六畨也以其地連天竺¶
有大西天小西天之域焉雪山盡處有大鐡圍山山有法佛德行刺¶
<pb:KR2k0037_SBCK_030-18a>¶
麻等寺　游梁雜記云烏思藏所産細畵泥金冰幅佛像銅渡金佛¶
像金塔舎利各色足力麻鐵力麻氆氌左髻犀角珊瑚唵叭其貢道¶
由董卜韓胡長河西朶甘思之境自雅州入京大乗大寳二法王差¶
僧徒闡化闡教&KR0024;教贊善進之　志云天全男不習工藝婦不事紡¶
績惟以耕種爲業畨漢淆居碉房絶嶺治化禮義日生¶
　下川南¶
叙馬瀘通開府馬湖綂轄叙瀘二衛烏蒙烏撒東川鎮雄永寜等府¶
司叅將一員駐劄永寧遊擊一員駐劄建武寔左右之但永寧者兼¶
貴州迤西等處地方故稱川貴叅將云漢書西南夷傳唐蒙至夜&KR0048;¶
夜&KR0048;旁小邑貪漢繒帛以爲漢道險終不能有也乃且聽蒙約還報¶
以爲犍爲郡治道自僰道至牂柯水經若水又東此至犍爲朱提縣¶
<pb:KR2k0037_SBCK_030-18b>¶
西瀘江水酈道元曰朱提山名也應劭曰在縣西南以氏焉犍爲屬¶
國也在郡南千八百許里建安二十年立朱提郡郡治縣故城郡西¶
南二百里得所綰堂琅縣西北行上髙山羊腸繩屈八十餘里或攀¶
木而升或繩索相牽而上緣陟者&KR0002;將階天又有牛叩頭馬摶頰坂¶
其艱險如此也　舊志唐置晏高筠定連蕯鞏等十四州𨽻戎州都¶
督府唐未廢四州存十州宋神宗時十州夷内附𨽻瀘川郡前晏高¶
等州皆在焉元置戎高鞏筠連四州&KR0674;叙州宣撫司至元十三年宣¶
撫使昝順招諭酋長得蘭紐得貢臥等率衆歸附因設大&KR0309;總管府¶
得蘭紐授都總管得貢臥充同知其羅星長官以黎州同知李奇爲¶
之上下羅計二千户俱得姓者爲之　輿地志曰敘州三路蠻西北¶
曰董蠻正西曰石門部東南曰南廣蠻董蠻在馬湖江右僰侯國也¶
<pb:KR2k0037_SBCK_030-19a>¶
其酉董氏南廣蠻在慶符縣石門蕃部與監洮土羌接按唐興播等¶
十二州之地其人精悍善戰𨷖自馬湖南廣諸族皆畏之蓋古浪稽¶
魯望諸部也　志云宋大觀中夷酋羅永順楊光榮李世恭等各以¶
地内屬詔建滋純祥三州在慶符縣西元史四十六囤蠻夷所領豕¶
蛾夷地在慶符南唐定州之支江縣也其長官司在高縣西三十里¶
落騒鄉文獻通考云獠蠻不辨姓氏所生男女長幼次第呼之其丈¶
夫稱阿謨阿改婦人阿夷阿等之𩔖今稍從漢俗易爲羅楊等姓依¶
樹積土以居其上名曰杆欄杆欄大小隨其家之口數杆欄卽夷之¶
榔盤也制略如樓門由側闢構梯以上卽爲祭所餘則以寝焉又云¶
夷有姓氏男織班布纒頭衣裳俱如華製行纒以班布爲之女綰髮¶
爲髻纒以班帶&KR0426;纒用銀兩耳各穿兩孔上貫&KR0107;下貫環富者疊貫¶
<pb:KR2k0037_SBCK_030-19b>¶
之衣尚左袵下着桶裙間以組綵長覆膝下&KR0004;娶不論物采惟通媒¶
妁殺牛豕以為禮卽引歸惟老死後方大索婚價飲食喜啖蝌蚪又¶
云僰有姓氏用白練纒頭衣尚青碧背領&KR0209;緣俱刺文繡裳袴覆膝¶
亦織班帶以爲行纒嘗佩𩀱刀善使勁弩女綰髮撮髻飾以&KR0426;壓衫¶
之前後左右文繡㶷爛長裙細褶膝以下亦刺文繡行纒雜以青紫¶
出則着單履姓淫婚則論財喪則戚憐咸娶撾鼓作樂生夜男女雜¶
還自有畨書卜曰不同于中國　李京雲南志云白人者漢武帝聞¶
僰道通西南夷道戎州舊縣是也今轉爲白人矣白人語着衣曰衣¶
衣吃飯曰咽&KR0325;茹樵採曰折薪帛曰&KR0456;酒曰尊鞍䩞曰悼泥墻曰塼¶
垣男女首戴次工製如中原漁人蒲笠差大編竹爲之覆以黑氊親¶
舊雖乆别無拜跪唯取工以爲次男女披氊椎髻婦人不施脂粉酥¶
<pb:KR2k0037_SBCK_030-20a>¶
澤其髮以青紗分編繞首盤繫褁以攅項黑巾耳金環象牙纒臂衣¶
繡方幅以半身細氊為上服處子孀婦出入無禁居屋多為囘&KR0585;如¶
殿制食貴生如猪牛難魚皆生鹽之和以蒜泥而食每歲以臘月二¶
十四日祀祖如中州上冡之禮六月二十四日通夕以高竿縳火炬¶
照天小兒各持松明火相燒爲戯謂之驅禳又云土獠蠻在叙州¶
南烏蒙北皆是男子及十四五則左右擊去兩齒然後婚娶猪牛同¶
室而居無七筯手摶飯而食之踏高撬上下山坂如奔鹿婦人跣足¶
高髻樺皮爲冠耳墜大𩀱環衣黑布衣項𢃄鑞牌以爲飾出入林麓¶
望之宛如猿猱人死則以棺木盛之置于千仞巔崖之上以先墮者¶
爲吉山田薄少刀耕火種所收稻榖懸於草棚之下日旋搗而食多¶
以採荔枝販茶爲業云　唐書戎州都督府羈縻州九十有二宋&KR0004;¶
<pb:KR2k0037_SBCK_030-20b>¶
見寰宇記者合叙瀘只載四十餘州而已他不可攷樂子止曰羈縻¶
諸州除没落雲南蠻界一十五州其餘雖有名額元無城邑散在山¶
峒不常其居撫之難馴擾之易動其爲刺史父子相&KR0071;無子&KR0048;以其¶
黨有可者公舉之或因春秋有軍設則追集赴州著夏人衣服却歸¶
山峒椎髻跣足或披氊或衣皮從蠻夷風俗無税賦以供官每年使¶
司須有優賞不拘文法今並存之要知古跡而已　悅州在戎州南¶
二百十七里管縣六甘泉青賓臨川悦不夷口胡璠　移州在州西¶
南五百八十七里管縣三移當領何湯陵扶德州唐開元十八年¶
七月割入在東南四百五十七里領扶三德宋水牱陰　筠州在四¶
百一十七里管鹽水筠山羅余臨居澄瀾臨崐唐川㝷源　連州在¶
州西南四百餘里筠州析出管縣六當為都寧邏遊羅龍加平清坎¶
<pb:KR2k0037_SBCK_030-21a>¶
鞏州儀鳳二年開山洞置天寳元年改爲因忠郡乾元元年復爲鞏¶
州在南三百十里領縣五哆樓比求都善播&KR0048;婆婆按&KR0048;珙縣地鞏¶
州者今之羅星渡哆樓者今在城之高樓坊婆婆今江安縣界之婆¶
婆村比丘今之九塞播&KR0048;今貴州界之安静長官司都善一名都壇¶
今名梅得此本志所載也　宋州領縣四户六十九牱龍牱支宋水¶
盧吾輸納半税按高縣西五十里有宋水　南州在州西五百三十¶
五里盈州析出管縣三播政百榮洪瀘德州在州南五百六十四¶
里管縣二羅連萬崖　爲州在南四百九十里管縣二扶僧羅　洛¶
州在南四百二十七里管縣四臨津賓夷葱藥曾口　志州在西四¶
百五十六里管縣四浮萍雞惟夷賓河西　盈州在南五百六十七¶
里管縣四&KR0313;川塗賽播陵施燕　獻州在南六百六里管縣七名闕¶
<pb:KR2k0037_SBCK_030-21b>¶
　武昌州在南一千二百一十七里管縣七洪武羅虹琅林夷&KR0048;來¶
賓羅新綺婆婆　景州在南三百九十六里管縣七名闕　播狼州¶
在南二百八十七里管縣三播勝從顔順化右十七州唐時𨽻戎州¶
南廣溪洞獠　拹州在州南西八百里天寳中因雲南離叛&KR0013;破今¶
移置西南四百九十三里管縣二名缺　靖州在西南五百一十里¶
管縣二靖川分協　曲州在西南九百里天寳中因雲南破移在開¶
邊縣界去縣一百二十七里管縣二朱提唐興　播陵州在南五百¶
七十七里管縣二名缺　鉗州在西南四百五十七里元無縣從開¶
邊縣析出　哥靈州在西南一千四百里管縣三名缺　切騎州在¶
西南一千一百里管縣四柳池奏祿縻託通識　品州在西南二千¶
三百九十五里管縣三八松秤花牧口　從州在西南二千六百四¶
<pb:KR2k0037_SBCK_030-22a>¶
十二里管縣六茫化昆池武安羅林梯山南寜碾衛州在西南九百¶
九十七里管縣三名缺　涪州牱違州俱歸馬湖右十二州管縣三¶
十七唐時在石門路竝無税賦供輸相承在圗經上標名額耳石門¶
今叙州之慶符縣也　長寜州領縣四户三十八婆員婆居青盧羅¶
門　淯州乆視元年置領縣二户一十五新定固城　高州領縣三¶
尸二十一牱巴移南徙西按長寜㳙州俱長寜地高州今之高縣也¶
　晏州儀鳳三年開生獠置天寳元年改爲羅陽郡乾元元年復爲¶
晏州領縣七尸七十七思峨牱陰新賓扶來哆崗羅陽思晏按興文¶
縣有晏峯卽思晏縣也七縣今爲砦矣　定州領縣二户一十六支¶
江扶德按筠連有定川溪舊州治在溪南　薩州儀鳳二年招生獠¶
置天寳元年改為黄池郡乾元元年復爲薩州領縣三枝江黄池按¶
<pb:KR2k0037_SBCK_030-22b>¶
珙縣圗有古薩川&KR0048;上下羅計納州儀鳳二年開山洞置天寳元年¶
改爲都寜郡乾元元年復爲納州領縣七户百六十八羅圍播羅施¶
陽羅當羅藍都寧羅掌邊徼溪洞輸納半税按珙縣有都寜驛與建¶
武相近　奉州儀鳳二年置領縣三户三十九牱里牱巴蓬羅按宋¶
史奉州乃瀘州部西南邊夷　思峨州天授元年置領縣二户三十¶
七多溪洛溪按瀘州憲綱有思峨洞已上供輸㳙井鹽紫竹也　藍¶
州儀鳳二年置領縣一胡茂　順州載&KR0004;二年置領縣四户五十九¶
曲水順山靈巖來猿以上輸半税　能州大定元年置領縣二曲水¶
甘泉　浙州儀鳳二年置領縣四浙源越賓洛川鱗山以上連接黔¶
府生蠻承前不輸税右十三州唐時𨽻瀘州¶
建武千户所¶
<pb:KR2k0037_SBCK_030-23a>¶
春秋僰侯故地漢爲西南夷部叛服不常諸葛武侯征撫之置銅鼓¶
埋鎮諸山稍就帖然唐儀鳳間開拓夷徼於本部置晏州羅陽郡領¶
七縣宋熈寧間晏州儀夷獻地𨽻瀘州郡政和間夷卜籠謀叛據五¶
斗&KR0309;後據九絲天險號九絲山都掌元至正間本部歸附陞爲戎州¶
綂轄水都四鄉山都六鄉本朝改州爲縣𨽻叙州府水都則陽順陰¶
逆山都則獗猖日甚先後凡十有二征俱弗克萬曆元年剿平之用¶
兵九閲月告成事始改戌縣爲興文水都震懼悉歸編户於山都六¶
鄉適中處建武寜城拓地五百餘里東至永寜宣撫太平長官司八¶
十里西至珙縣百五十里南至鎮雄府安静長官司八十里北至叙¶
府長定縣百五十里設鎮守總兵安邊同知坐營守備及建武守禦¶
千户所環四山而翠連雲貴&KR0109;三水而清𣲖敘瀘招集流移建學育¶
<pb:KR2k0037_SBCK_030-23b>¶
才夷風丕變矣萬曆丙申丁酉間虜酋大落率其部入冦松潘乃移¶
總戎之西改設遊擊於建武建武兵亦移入松而所存無幾焉　武¶
寜蠻好着芒心接離名曰苧綏嘗以稻記年月葬時以笄向天謂之¶
刺北斗相傳盤瓠&KR0004;死置於樹以笄刺之下其後爲象臨本志云平¶
蠻城卽九絲城壁立萬仞周圍三十餘里上有九崗四水極廣可以¶
播種僅通一徑鳥遒眞天險也去鎮一十五里爲左榜山今立頭腰¶
尾三堡墩矣　大&KR0309;總管府元至元十三年蠻夷宣撫使昝順遣官¶
招諭戎州酋長得蘭紐得貢卧率斂蠻民歸附十七年朝見遂設大¶
&KR0309;總府管得蘭紐授都總管得貢卧𠑽同知其羅星長官以黎州同¶
知李奇為之上羅計夷酋得賴阿當以至元十三年歸順授上羅計¶
蠻夷千户下羅計夷酋得顔箇以至元十三年歸順校下羅計蠻夷¶
<pb:KR2k0037_SBCK_030-24a>¶
千户¶
　馬湖府¶
寰宇記戎州都督更有羈縻州五按卽今之馬湖屬也其在唐或𨽻¶
戎州或𨽻石門路　馴州在戎州西北七百三十三里管縣五馴祿¶
天池方陀羅藏播騁　騁州在西一千三十三里領縣二斛不羅相¶
　浪州在西一千三百四十三里貞元十三年五月十七日西川節¶
度使韋臯奏置管縣五名缺右三州在馬湖江　滈州在南九百一¶
十二里管縣三拱平掃空羅空　牱違州在南九百三里管縣三牱¶
連羅名新戍右二州在石門路　土夷攷云馬湖卽牂牱地也舊有¶
馴浪騁滈牱違五州屬焉高州在府東南百里外屬叙州府猶有故¶
址可尋而馴浪騁之在西南者計三千里外與建昌卭部相連漫無¶
<pb:KR2k0037_SBCK_030-24b>¶
所考牱違州亦府西界總之昔爲羈縻而已國&KR0004;安濟歸附授土知¶
府五傳至安鰲而叛改流官為弘治九年詳靖邊錄中仍以泥溪沐¶
川平夷蠻夷四長司&KR0674;之泥溪平夷皆王姓蠻夷文姓沐川悦姓也¶
環而星列于外萬曆十七年始設屏山縣附郭焉東界叙府百一十¶
里西界建昌千二百里南界烏蒙百四十里北界犍爲二百里　水¶
經注曰鄨縣故犍爲郡治也縣有犍山晉建興元年置平夷郡有鄨¶
水出鄨邑西不狼山東與温水合温水一曰煖水出犍爲符縣而南¶
入鄨水鄨亦出符縣南與温水㑹闞駰謂之闞水俱南入鄨邑鄨水¶
於其縣而東注于延水延水又與漢水合出犍為漢陽道王莽之新¶
通也按鄨縣半屬平夷地矣　土夷考云泥溪傍府而居其東西北¶
三靣連接烏蒙與玀&KR0624;雜處所田受賦與華民一體奉征調可得夷¶
<pb:KR2k0037_SBCK_030-25a>¶
兵三百人受寜戎廵檢司約束　平夷地土最狹錯於泥溪蠻夷之¶
中相去各四十里東去泥溪三十里有書樓峯我朝薛文清么瑄父¶
爲平夷司吏目隨任讀書於此　蠻夷司民少夷多故以名司其夷¶
種有四山龍源青岡黄&KR0048;磨坡等處與建昌烏蒙沙罵接連有兵征¶
調可得夷兵千設有檜溪煙溪三堡及龍源廵檢司防守去司治二¶
十里有水海舊有龍生於水中馬湖得名本此　沐川司東界宜賓¶
北界犍為南界泥平蠻三司西抵建昌越嶲卭部新設安邊㕔守備¶
司皆其轄内地故最廣田土亦饒而民狡好訟離府可三百里過此¶
自西迄北大涼山以外盡皆夷地文法所不能盡拘耳　安邊㕔在¶
新鄉鎮卽賴因鄉也東接犍爲南接本府各二百里西接建昌千三¶
百里北接大涼山五百里十六年馬湖改流于此建城垣設安邊同¶
<pb:KR2k0037_SBCK_030-25b>¶
知一員駐劄其間又于煙草峰設守備司以資彈壓北有水池爲後¶
營南有大河&KR0309;為前營中有兩河爲中營三營官兵約千四百四十¶
餘人以成犄角之勢蓋于諸夷所出没處扼其吭而守之也其水池¶
一帶則界老鶯山大河&KR0309;一帶則界大涼山雷坡黄&KR0048;等處則界分¶
水嶺庶幾西陲一雄鎮云¶
　瀘州衛¶
洪武&KR0004;調陜西長安衛軍征雲南囙使駐守瀘州成化&KR0004;以都掌之¶
&KR0333;遷于宋江渡按在州南百里城週三百丈去衛南一舎有洞歸堡¶
兩&KR0213;有定逺堡三舎有太平堡東南百里有水峽堡北五十里有江¶
門堡百三十里有太州堡西北百六十里有三層堡又二十里有渠¶
&KR0309;堡其地東連羅羅羿子北抵九支挫州西通長戎九姓馬湖建昌¶
<pb:KR2k0037_SBCK_030-26a>¶
南接東川芒部烏蒙烏撒蓋西南夷要害之防也本志東抵永寜衛¶
西至九姓長官司各十里南至太平長官司五十里北至納谿縣界¶
四十里轄左右中前四千户所¶
　烏蒙軍民府¶
古為竇地甸漢爲牂牁郡地唐時烏蠻仲牟由之裔曰阿綂者始遷¶
於此地旬至十一世孫烏蒙始强號烏蒙部宋時封阿杓爲烏蒙王¶
元&KR0004;歸附至間元置烏蒙𨽻路烏撒烏䝉等處宣慰司其時李京景¶
山爲宣慰副使兼管軍萬户卽著雲南志略者元未彼土有阿普者¶
仕爲總管洪武&KR0004;招集隣酋效順於是改宣慰司為軍民府以阿普¶
爲土知府設流官通判經歷照磨各一員&KR0674;四川布政司屬川南道¶
編户一里而已其人有羅羅夷人土獠三種錯雜而居男子年十四¶
<pb:KR2k0037_SBCK_030-26b>¶
五則擊去左右兩齒乃娶出入佩刀相見以去㡌爲禮架木為棚以¶
居東西廣五百一十五里南北袤七百六十里東至烏撒府界二十¶
五里西至建昌衛界四百九十里南至東川府界百三十里北至敘¶
州府界六百三十里至成都千三百里　志云銕爐山在治東三里¶
以形似名涼山在西百里高廣千㝷絶頂平曠蠻人避暑之地也雪¶
山有積雪春夏方消在府西百三十里其西南有撒由河源出淨山¶
北流與龍洞河合龍洞河在司東北一&KR0213;源出石洞中以爲洞者有¶
龍金沙江在西南二百里外源出吐蕃流入府界與馬湖江合　志¶
又云夷語以五爲我以横爲未東二十里&KR0048;我未山有五峯横列故¶
名　以平坦爲朴窩東南一舍有朴窩蓋四望平坦也　以相對爲¶
博特東南十五里有博特山以與府山相對也　以&KR0541;峻爲&KR1072;途東¶
<pb:KR2k0037_SBCK_030-27a>¶
北八十里一山峻絕故曰撒途山¶
　東川軍民府¶
古東川甸烏蠻仲牟由之裔罵彈得之改曰那札那夷屬南詔蒙世¶
隆置東川郡後烏蠻閟畔疆盛自號畔部元&KR0004;置萬户府至元中改¶
爲閟畔部軍官後改為東川府𨽻烏撒烏蒙等處宣慰司洪武&KR0004;仲¶
牟由之裔祿氏設姑歸附乃授爲東川土知府&KR0674;雲南布政司十六¶
年改爲東川軍民府添流官通判經歷照磨各一員立營長六頭目¶
九管攝其間&KR0674;四川布政司屬川南道編户一里　元志云東川有¶
烏蠻白蠻僰人羅羅四種烏蠻富而强白蠻貧而弱居多版屋俗尚¶
戰爭𩔖土蕃之風僰羅通詔之夷人而羅卽㸑也性勁而悍摘鬚束¶
髮於頂覆以白布尖巾衣以氊履以革僰人椎髻披氊戴氊笠用氊¶
<pb:KR2k0037_SBCK_030-27b>¶
褁其脛躡皮履以貿易爲業　東西廣四百二十里南北袤三百七¶
十里東至烏撒界百二十里西至㑹川界三百里南至雲南尋甸府¶
界二百二十里北至烏蒙界百五十里至成都千四十里志云府治¶
在萬額山下山形上闊下鋭如猪治内有大石如牛臥叩之有聲夷¶
人以爲石鼓也治南有白婆山山頂有四時泉西五十里納雄山夜¶
靜時聞人聲以爲神也歲五榖熟必於此告成焉　東川大王祠蒙¶
氏所建綘雲弄山之神也山高峻可百里上有十二峯下臨金沙江¶
在府西南二百里一名烏龍山　金沙江一名納夷又名黑水源出¶
雲南武定府下流入濟慮郡夷人鑿不爲槽以渡此水牛欄江在治¶
東南三舎源出尋甸軍民府下流合金沙江江闊水急夷人用藤索¶
横江貫以不筩過者縳身筩上游索以濟　土夷攷云嘉靖中土官¶
<pb:KR2k0037_SBCK_030-28a>¶
禄信長子天恩死天恩妻阿福自掌府事季子天寵以弟當&KR0071;襲有¶
妻設豸與目把私通弑天寵而與阿福爭印妯娌自相攻殺頗稱多¶
事焉蓋府雖&KR0674;于蜀川而城郭衙舎設在滇黔之中遒路嶮𡾟兵馬¶
素强以是為鴛鷔云¶
　烏撒軍民府¶
舊名巴凡兀姑後名的巴甸唐時烏蠻之裔孫曰烏㱔者居此至阿¶
䝉始得已的甸其東西又有芒部阿晟二部皆他酋所據宋時烏㱔¶
之後曰折怒者始并其地號烏撒部元至元中始内附置烏撒路招¶
討司尋改爲軍民總管府又改軍民宣撫司後改烏撒烏蒙等處宣¶
慰司元未四川分省右丞那者以其地來歸於是改烏撒軍民府以¶
那者知府事𨽻雲南布政司十六年改𨽻四川設官與烏蒙東川同¶
<pb:KR2k0037_SBCK_030-28b>¶
今土官安氏其裔也　經略志云烏撒府編户二里耳而富盛甲於¶
諸夷積累日&KR0055;有可慮者其産有刺竹及猿山崖險阨&KR0109;𢃄二湖羊¶
膓小徑十倍蜀道也　圗經云烏撒之地東西廣四百四十里南北¶
袤三百五里東至播州宣慰司界二百五十里西至烏蒙府界百九¶
十里南至雲南霑益州界九十五里北至芒部府界二百一十里至¶
成都千二百五十里　志云七星關在府東南百七十里又云東¶
門之外石駝關有石如槖駝立關下又云有老鴉關善欲關俱在府¶
東三百里貴州畢節衛人戍之　志又云東南三里有大隱山東北¶
百四十里有烏門山兩崖相對如門然東二百里有翠屏山　又云¶
東南百七十里有䂖洞洞容百餘人窮處又得䂖竇逰者以炬入不¶
知遠近而出　盤江在治西百五十里流入叙州養馬川在治東百¶
<pb:KR2k0037_SBCK_030-29a>¶
四十里夷人牧馬之處一名墅馬川治西一舎有七渡河南三舎有¶
可渡河西南百十里有九十九渡水¶
　鎮雄軍民府¶
通志云古爲屈流大雄甸昔烏蠻之裔阿綂與其子芒布居此地其¶
後昌盛因祖名號芒布部宋置西南畨部都大廵檢司元至元中置¶
芒部布路𨽻烏撒烏蒙宣慰司　本朝改爲芒部府&KR0004;𨽻雲南洪武¶
中陞爲芒部軍民府&KR0674;四川布政司屬川南道　弘治間土官隴慰¶
先娶水西女冲中生子曰慶與壽&KR0071;娶烏撒女冲叔生姦子隴政旣¶
而讐殺水西則爲隴壽之助烏撒則為隴政之黨嘉靖三年嫡子壽¶
繼職庶子政謀壽殺之都御史王軌奏調官兵擒政及其嫂支祿繫¶
獄死奏改流鎮雄府設經歷照磨教授各一人立懐徳長官司於却¶
<pb:KR2k0037_SBCK_030-29b>¶
佐威信長官司於母響歸化長官司於夷良安静長官司於落角以¶
重慶府通判程洸爲試知府明年洸方募民占種夷田於是水西乗¶
機勾引隴之黨沙保爲亂沙保者故水西媵奴也與壽部下阿得獅¶
子吼等破府城逐洸刼具印川貴㑹奏動三省官兵剿之沙保詐稱¶
已死主者弗察誤以㨗聞各陞賞有差七年沙保等復聚冦掠奏聞¶
㑹議土官土舎或争襲或讐殺興師問罪甫定之後建議者&KR0048;欲改¶
設流官及流官再設而土夷隨叛殺人奪地比昔尤甚蓋作惡者不¶
過一二人今乃以一二人之惡而遂致改易一府一州拂其本心違¶
其約信所謂犯衆怒也是以屢剿屢亂而兵革卒無寧日合無凡有¶
土官惡逆&KR0013;顯戮者通拘所部頭目令其自保應立力足以制服夷¶
衆之人或土官之子孫弟姪族人俱爲衆所推服者於是議以隴勝¶
<pb:KR2k0037_SBCK_030-30a>¶
爲知府為聘永寜宣撫奢爵女奢氏爲妻更名隴安授女官知府安¶
擒沙保地方頗寜安死子隴清襲清生子來鳯早卒次子來龍尚幼¶
生母奢氏更名隴高䕶印撫子而隴清妻者氏與之爭目把各私所¶
好仇殺二年委官勘處令二婦同掌兵戈始息及後者氏耄而來龍¶
妻祿氏再贅水西安堯臣盤據其地印爲携去隴不絶如綫萬曆戊¶
申年以永寜之役堯臣𤼵兵助惡始驅之去而蜀中欲立阿克黔中¶
欲立普德相持良乆者氏恐一旦填溝壑乃兩廢之差官㑹勘以夷¶
漢目把所共願立者爲主于是始易阿破爲土知府而堯臣不敢復¶
垂涎矣　圗經云芒布部廣袤二百七十里東南俱抵烏撒不及三¶
十年以阿赫關為界西至烏蒙界二百四十里北至珙縣二百二十¶
里以樂安山為界至成都可千里司北百八十里勿食料溪源出樂¶
<pb:KR2k0037_SBCK_030-30b>¶
安山也司南二十里外苴斗河源出六丈箐經七星關其山川險阨¶
地勢崎嶇左峙綽忸右繞硌砌其風俗勁而愚朴而野男業耕稼婦¶
絕粉黛崇信巫&KR0294;其土産有石𤓰樹生蓏堅如石能已心痛志云芒¶
部司西南有䑕街其俗夷人每遇子日則交易於此　又云夷語以¶
首爲烏以立爲通司北五里烏通山如人翹首而立故名　以清&KR0148;¶
爲綽忸司東二十綽忸峟爽&KR0148;也　以松爲託以沙石爲諾司西南¶
二百里外託諾河岸側多松栢沙石故名又有硌砌雄山見通釋¶
　永寜宣撫司¶
通志云晉置永寜縣屬雲南郡宋及周隋因之唐改置藺州屬益州¶
宋&KR0004;州廢爲江安合江二縣之境後設永寧路遷至馬口崖漁漕溪¶
側元因之領筠連州騰川縣𨽻四川行省㝷改軍民宣撫司明玉珍¶
<pb:KR2k0037_SBCK_030-31a>¶
改設永寧鎮邊都元帥府仍設宣撫司國朝洪武中宣撫使祿照歸¶
附改爲永寜長官司割筠連屬叙州後仍陞宣撫司屬川南道司治¶
舊在馬口崖卽宋乾徳所改也開熈間遷於界首國&KR0004;土官祿照因¶
蠻夷千户所舊址遷焉環城皆山疊翠如屏紅崖鎮北漁溪横南亦¶
山水之滙也　唐書天寳載伐南詔由西路進起瀘州泝永寜走赤¶
水逹曲靖曲靖古味縣也設郵傳自元始志云普市驛在司東五十¶
里摩尼驛在南九十里又五十里爲赤水驛又四十里爲阿永驛赤¶
水有衛普市摩尼有千户所皆屬黔土夷攷云衛西至納谿縣南¶
至鎮雄府各四百里北至合江縣百六十里東至播州界二百五十¶
里職官宣撫仍舊加設土官同知一員人流官經歷教授税課局逓¶
運所大使各一人并九姓太平二長官司編户七里其風俗刻木爲¶
<pb:KR2k0037_SBCK_030-31b>¶
信巢居箐寨不事商賈惟務農業垂髻跣足懸帶&KR0211;弩巴蜀𦒿舊志¶
云永寜卽古寜州極西南有閩濮鳩獠僄越躶身毒之民土地沃&KR0254;¶
黄金光珠琥珀翡翠孔雀犀象𧖟桑綿絹綵帛文綉又有貊獸食鐡¶
猩猩能言其血可以染朱罽有大竹名濮竹節相去一丈受一斛許¶
　志云赤水河源出芒部水腦澗流經司東南遶赤水衛衛東二十¶
里有雪山窮冬積雪夏至方消　沽溪在司南半舎源出蠻界流入¶
漁漕溪溪在九姓司東馬口崖下　司北有海漫山延袤八十餘里¶
起伏不絶如海之汗漫故名西北兩舎有高瀑自山頂飛來如足練¶
也西南一山圓瑩如珠曰西珠山有仙婆墓在西山烏降山下銅鼓¶
溪崖相傳有女子名滿者有道行及笄不字能前知吉凶卒葬于此¶
　九姓長官司唐宋以前俱蠻地元立夷民羅黨九人爲總把至元¶
<pb:KR2k0037_SBCK_030-32a>¶
&KR0004;稱為九姓羅氏黨蠻夷長官千户國&KR0004;改九姓長官司編户五里¶
　&KR0004;宣撫奢效忠名其妻曰世綂妾曰世續而無子取親枝崇禮者¶
撫之萬曆十九年世續鴆崇禮據印自官又養水西安彊臣妻弟阿¶
利爲子世爭之兵連禍結且二十餘年後以崇禮之弟崇明嗣其官¶
追印𢌿之而印寔爲安堯臣携之鎮雄矣三十五年都司僉書張神¶
武質世續于庭而印不可得遂拘繫之惡目閻宗傳等請兵水西來¶
襲永寜城中有備不得志而移禍于摩尼普市二所焚刼殆盡摩普¶
乃屬黔省怨蜀甚而大中丞喬公惡堯臣之黨惡也動大兵以驅之¶
詳見鎮雄下藺局亦從此結矣¶
　上川東¶
遵義道開府夜&KR0048;與總戎同城而居近以建南有事大將軍移鎮以¶
<pb:KR2k0037_SBCK_030-32b>¶
遊擊一員代其他材官將領各有差歲抽通省民兵五千名斂其食¶
餉而已説者謂蕩旣乆當以播供播勿煩内地爲也然盈庭不决則¶
任事之難耳　漢書南夷君長以十數夜&KR0048;最大在蜀侯徼外其國¶
臨牂牱江江廣數里出畨愚城下按戰國時楚頃襄王將莊蹻從沅¶
水伐夜&KR0048;君至且蘭㭬船于岸而歩戰旣滅夜&KR0048;國因留王滇池以¶
且蘭有㭬船牂牁處乃改其名爲牂牱牂牱繫船筏也武帝時使唐¶
蒙通夜&KR0048;國於是以夜&KR0048;旁小邑立犍爲郡戍轉相饟數歲士罷餓¶
離暑濕死者甚衆西南夷又數反𤼵兵興擊耗費無功帝患之使公¶
孫弘往視問焉還言其不便乃且罷獨置南夷兩縣一都尉元狩元¶
年張騫言使大夏時見蜀布卭竹杖問所從來曰從東南身毒國可¶
數千里得蜀賈人市或聞卭西可二千里有身毒國于是乃令王然¶
<pb:KR2k0037_SBCK_030-33a>¶
于柏便始昌等間出西南夷往身毒國至滇道皆為昆明所閉莫能¶
通身毒及南越反上使𤼵南夷兵且䦨君小邑乃與其衆反漢𤼵巴¶
蜀校尉擊破之遂平南夷爲牂牱郡夜&KR0048;侯始倚南越南越滅恐懼¶
遂入朝封爲夜&KR0048;王昭帝始元元年䍧牱談指同竝等二十四邑凡¶
三萬餘人皆反遣水衡都尉𤼵蜀郡犍為兵擊䍧牱大破之後始繒¶
葉榆人復反鈎町侯亡波率其人擊之有功漢立亡波爲鈎町王至¶
成帝和平中夜&KR0048;王興鈎町王禹漏臥侯俞更舉兵相攻䍧牱太守¶
請𤼵兵誅興等漢以道遠不可擊遣太中大夫張匡持節和解並不¶
從杜欽説王鳳曰匡使和解蠻夷王侯不從不憚國威其效可見恐¶
議者選愞復守和&KR0281;太守察動静有變廼以聞如此則復曠一時王¶
侯得收獵其衆申固其謀黨助衆多各不勝忿必相殄滅自知罪成¶
<pb:KR2k0037_SBCK_030-33b>¶
狂犯守尉逺藏濕暑毒草之地雖有孫呉將賁育士&KR0002;入水火往必¶
焦没智勇亡所設施屯田守之費不可勝量宜因其罪惡未成不疑¶
國家加誅隂&KR0239;旁郡守尉練士馬大司農先積調各積要害處選任¶
職太守往以秋涼時入誅其王侯&KR0057;不軌者&KR0048;以爲不毛之地亡用¶
之人信不勞中國宜罷郡放棄其人絶其王侯勿復通如以先帝所¶
立累世之功不可隳壞亦因宜其萌芽早㫁絶之及以成形然後興¶
師則萬姓&KR0013;害矣鳳于是薦陳立爲䍧牱太守至䍧牱乃從吏數十¶
人出行縣召興興將數千人往立數責因㫁興頭出曉其衆皆釋兵¶
降興子邪務收餘兵廹脇㫄二十二邑反又擊平之　革陽國志元¶
鼎二年開䍧牱郡屬縣十七户六萬及晉屬縣四户五千而已公孫¶
述時三蜀大姓龍𫝊尹董氏與牂牱功曹謝暹保郡聞世祖在河北¶
<pb:KR2k0037_SBCK_030-34a>¶
使使由畨禺江出朝貢世祖嘉之號爲義&KR0048;遵義之名始此方輿云¶
遵義軍俗以射獵伐山爲業信巫&KR0017;重謡祝好詛盟外癡内&KR0219;安土¶
重舊凡交易刻不爲書契結繩以爲數其桀黠能言議屈服種人者¶
謂之耆老其婚姻以銅器氊刀弩矢爲禮其燕樂以銅鑼鼓横&KR0327;歌¶
舞爲樂其所居無城池之固架木為閣聯竹爲壁開窻出箭以備不¶
虞出入佩刀弩自衛至與華人交易畧無侵犯有禮義之風凡賓客¶
聚會酋長乃以漢爲貴其民端龎淳固以耕殖爲業天資忠順悉慕¶
華風矣　寰宇記云西南諸夷漢䍧牱郡地唐置費珍莊琰播&KR0048;䍧¶
夷等州按播州之名始此其地北距充州百五十里東距辰州二千¶
四百里南距交州千五百里西距昆明九百里無城郭散居村落土¶
熱多霖雨稻粟皆再熟無徭役隋大業末首領謝龍羽據其地勝兵¶
<pb:KR2k0037_SBCK_030-34b>¶
數萬人四夷述云䍧牱蠻姓謝氏舊臣中國世為本土牧守隋末大¶
亂遂絶唐武德二年其酋領謝龍羽遺使朝賀授䍧州刺史封夜&KR0048;¶
公勝兵戰士數萬于是列其地爲䍧州屬黔中羈縻後為正郡　寰¶
宇記云䍧州轄三縣曰建安&KR0048;州理曰賓化曰新興其地與播州同¶
唐書武德二年立𠑽州因是置播䍧等郡梁氏十道志云開元&KR0004;猶¶
有此郡後之郡國記錄乃無此名寰宇又云𠑽州䍧牱都尉居之縣¶
有梓潼底水思王思渝歷代史云𠑽州在䍧州北百十里開元二十¶
五年其酋趙君道來朝王建&KR0427;偽不通中國首領五姓龍方張石羅¶
而龍氏最人後唐天成二年䍧牱清州刺史宋朝化等來朝其後孟¶
知祥據西川復不通乾德三年平孟昶五年知西南夷南寧州蕃落¶
使龍彦瑫等遂來貢詔捘彦瑫歸德將軍南寧州刺史蕃落使開寳¶
<pb:KR2k0037_SBCK_030-35a>¶
四年彦瑫卒子漢瑭嗣詔襲父職太平興國五年夷土龍瓊琚遣子¶
并諸州蠻七百四十四人以方物名馬來貢雍熈二年夷王龍漢璿¶
自稱權南寜州事兼番落使遣䍧牱諸州酋長來獻方物名馬并上¶
屬孟氏所給符印授漢璿歸德將南寧州刺史其後夷王龍漢　龍¶
漢&KR1692;相&KR0071;遣使貢方物授漢&KR1692;寜遠大將軍封　化王景德四年西¶
南蠻羅甕井都指揮使顔士龍等來貢士龍種落遐阻未嘗來朝今¶
始至詔館餼賜予如高溪　播州志云唐末南詔陷播州太原人楊¶
端應募復之遂有其地四傳至楊眙無于維時宋益州刺史楊延昭¶
之子𠑽使廣西與眙通譜以其子貴遷後之從狄青南征楊文廣&KR0048;¶
延昭之孫也在播州者傳至粲而益大鑑乃其裔云　四夷述云東¶
謝蠻渠帥姓謝氏南蠻别種在黔州之西數百里地方千里有酋長¶
<pb:KR2k0037_SBCK_030-35b>¶
<pb:KR2k0037_SBCK_030-35b>¶
以後併省其名曰石牛南陽輕水多樂樂安石城新安賓化　四夷¶
述又云西趙蠻在東謝之南并南蠻别種其界山洞&KR0055;阻莫知里數¶
南北十八日行東西二十三日行趙氏代爲酋長有萬餘户自古不¶
臣中國唐貞觀三年遣使入朝至二十一年于此置明州其地東至¶
夷子西至昆明南至西洱河土俗與東謝同唐史貞元十三年西南¶
蕃大首領正議大夫檢校蠻州長史&KR0071;襲蠻州刺史資陽郡開國公¶
宋鼎左右大首領朝散大夫前檢校卭州刺史謝汕右大首領&KR0071;襲¶
攝蠻州巴江縣令宋萬傳界首子弟大首領朝散大夫䍧牱錄事叅¶
軍謝文經黔中經界招討觀察使王礎奏前件刺史建中三年一度¶
來朝賀貢方物自後不令隨例入朝今年懇訴&KR0091;與䍧牱同&KR0013;聲敎¶
獨此排擯自慚恥謹隨䍧牱等朝賀伏乞特賜優諭兼同䍧牱刺史¶
<pb:KR2k0037_SBCK_030-36a>¶
等授官其䍧牱蠻兩州户口殷盛人力强大鄰側諸畨悉皆敬憚請¶
比二州每三年一度朝賀仍依䍧牱例輪還差定以才幹位望爲衆¶
所推者𠑽之&KR0239;㫖宋鼎已改官訖餘並依奏　寰宇記曰唐時黔州¶
都督府管播州下五十三州曰南寜州本清溪鎮唐未置在黔州西¶
南二十九日行從南寜州至羅殿王部落八日行與雲南　接界曰¶
𠑽州曰琰州曰犍州曰莊州曰明州曰䍧州曰矩州曰清州凡九州¶
每年朝貢曰牱州襲州峩州蠻州&KR0022;州鶴州勞州羲州福州鼓州儒¶
州鸞州令州郝州普寧州總州郍州勲州功州敦州候州晃州茂龍¶
州整州懸州樂善州契州添州延州𩀱城州訓州卿州撫水州思源¶
州逸州殷州南平州盧州姜州稜州鴻州和武州暉州亮州凡四十¶
四州洞内羈縻而已　土夷考云東至偏橋衛南至養龍坑楚黔二¶
<pb:KR2k0037_SBCK_030-36b>¶
省界西至瀘州合江縣北至重慶綦江縣俱川省界此今之播州也¶
明興楊鑑率衆歸附以其地爲播州宣慰司授鑑宣慰使領播州餘¶
慶白泥容山眞州重安六長官司草塘黄平甕水三安撫司自鑑至¶
相十世矣嘉靖十七年楊相父子爭職議勘相不敢入播客死水西¶
萬曆元年楊應龍襲職卽相之子也世有逆德應龍淫殺無忌&KR0004;黃¶
平草塘白泥餘慶重安五司凡承襲表箋須宣慰司印文乃達往往¶
索賄無厭此釁端所由起又其地有七姓之民應龍寄以腹心七姓¶
又藉龍爲奇貨縻費金錢累巨萬乆之龍&KR0116;其欺乃稍稍收其權遂¶
交讐怨七姓叩閽鳴寃且反噬龍矣應龍娶妻張氏失寵其族弟瑞¶
龍聘田氏應龍强委禽焉萬曆十五年田氏生子方彌月與應龍在¶
室共語族弟&KR0071;龍偶入户遁去應龍見而立斬之田氏曰妾非張何¶
<pb:KR2k0037_SBCK_030-37a>¶
例視我應龍曰我不殺此奴今效尤&KR0088;乃立殺張首併剮張之母等¶
張闔族奏應龍殺妻併妻母兄弟等命下川貴勘處應龍&KR0004;亦抗拒¶
不出已聞議撫乃俛首出聽勘勘龍革任罰贖金四萬兎死㑹朝鮮¶
告急應龍計以征倭贖前愆朝廷可其奏遂得&KR0281;網然疑畏日甚進¶
退二十三年應龍子以贖金未完死渝州獄中應龍親率蠻兵駈僧¶
千餘至𤼵喪二十六年托獻大木所過無不殘滅朝議應龍雖經勘¶
問皆務姑息非鎮攝蠻夷之策於是　天子赫然震怒命將興師大¶
集三省之兵猛將謀臣星聚雲合而又特遣總制侍&KR0048;邢玠以臨之¶
貴州支可大撫湖廣江鐸撫偏橋李化龍總督川貴湖廣之師㑹軍¶
重慶府二十七年正月進兵六月&KR0004;六日破海龍固二十一日俘入¶
重慶死于途事平剖播爲二四川遵義府屬三縣一州貴州平越府¶
<pb:KR2k0037_SBCK_030-37b>¶
屬四縣一州改流設官詳平播全書中　土夷攷又云播州長官司¶
治附郭長官王姓其地左抵永安驛右抵海龍囤間雜楊氏腹裏播¶
事訌長官王積祿甘爲應龍死黨亦其勢不得不爾今多屬遵義縣¶
夷漢民各半　餘慶長官司在司南百六十里元至正間毛㞯從宣¶
慰楊加禎佂蠻有功授校尉本部長官後改爲餘慶州俾毛氏世爲¶
土知府州本朝仍為長官司其地接連播州七牌苗巢左抵湄潭右¶
抵雍水上逹烏江下至岑黃於播最近楊氏不靖毛匪寧宇焉蕩平¶
後改餘慶縣屬貴州平越府白泥長官司在司東南三百里宋景¶
定中楊萬從征八播蠻有功授白泥長官元改爲白泥州　本朝復¶
改長官司其地上抵草塘下抵偏橋鎮逺帶其左黄平列其右土田¶
闊饒士馬强徤實甲諸司與楊氏不睦七姓之一也　容山長官司¶
<pb:KR2k0037_SBCK_030-38a>¶
在司東三百二十里長官張姓其地界湖貴間於八司中獨爲外服¶
漢山荒曠土田鹵&KR2921;中國商販不到其人以射獵爲生以刼殺爲業¶
自嘉靖間爲臻洞苗所殘破數十年來民夷　驁土田荒蕪長官不¶
能治也舊有湄潭驛蕩平後改湄潭縣屬貴州平越府　眞州長官¶
司今改真安州詳見名勝　重安長官司在司東南四百里宋元黄¶
平府地國&KR0004;頭目張佛保招撫苗蠻有功授正長官馮鐸從宣撫楊¶
鑑征麻哈有功授副長官多生苗去播最遠原屬黄平故知有黄平¶
不知有播圗經其地東至宣化司界北至楊義司界各二十里南至¶
凱里司界十里西至清平縣界五里　草塘安撫司在司東二百二¶
十里介甕水黃平之間其地環江土饒&KR0073;頗有華風宋咸淳間有雲¶
南貴者商賈入滇因邊警投楊宣慰&KR0022;憲為頭目元世祖時雲貴孫¶
<pb:KR2k0037_SBCK_030-38b>¶
&KR0022;佐有戰功授都勻軍民府知府始有草塘地國&KR0004;宋顯威從楊鑑¶
歸附改授安撫其地東至黄平司椒溪暖水界西至高平甕水二司¶
界南至平越衛界北至播州楊梅浪于界　黄平安撫司在司東南¶
三百里舊爲黄平府實楊鎮子孫世守之元世祖時黄平蠻叛楊宣¶
慰漢英討平其將羅季明功多遂以土授羅氏改𨽻播州洪武&KR0004;羅¶
鏞從楊鑑歸附授黄平安撫其地廣饒險固有城垣足據扼雲貴之¶
門户為諸司之&KR0109;帯蓋西南一要境舊設通判一員總轄諸司又設¶
千户所駐劄司城聽通判調用城中夷漢雜處昔楊酋不道首為與¶
難者也其地東至湖廣偏橋衛五十里西至貴州平越衛南至清平¶
衛各三十里北至白泥司界百五十里蕩平改黄平州　甕水安撫¶
司在司東一百二十里宋紹興間開設長官猶姓景定中進士猶道¶
<pb:KR2k0037_SBCK_030-39a>¶
明播人蓋其族也洪武&KR0004;猶恭歸附授安撫密邇于播亦與楊酋交¶
惡其地東至播四牌界二十里西至黄灘關十五里南至水西界二¶
十里北至麻子水界二十里蕩平改甕安縣屬平越府¶
　南平　平茶　邑梅　酉陽¶
史記高帝爲漢土𤼵夷人還伐三秦秦地旣定乃遣還巴中復具渠¶
帥羅朴昝鄂度夕龔七姓不輸租税餘户乃歲入錢口四十宋史渝¶
州蠻者古板楯七姓蠻唐之南平獠也其地西南接烏蠻昆明哥蠻¶
大小播州部族數十居之治平中熟夷李光吉梁秀等三族據其地¶
各有衆數千家間以威𫝑脅誘漢户有不從者屠之沒入土田往往¶
投克客户謂之納身税賦皆里胥代償藏匿亡命數以其徒僞爲生¶
獠刼掠邊民官軍追捕輙遁去習以爲常密賂黠民覘守令動静稍¶
<pb:KR2k0037_SBCK_030-39b>¶
築城堡繕器甲逺近患之熈寜三年轉運使孫固判官張詵使兵馬¶
使馮儀弁簡杜安行圗之以禍福開諭因進兵復賓化砦平蕩三族¶
以其地賦民凡得租三萬五千石絲綿一萬六千兩以賓化砦爲隆¶
化縣𨽻涪州建榮懿扶歡兩砦其外銅佛&KR0309;者𨽻渝州南川縣地皆¶
膏&KR0254;自光吉等平他部族據有之朝廷因&KR0024;其土人王才進𠑽廵檢¶
委之控扼才進死部族無所綂數出盗邊朝廷命熊本討平之建爲南¶
平軍以渝州南川涪州隆化𨽻焉　渝州志云黔涪徼外有西南夷¶
部漢䍧牱郡唐南寜州䍧牱昆明東謝南謝西趙𠑽州諸蠻相爲聯¶
屬宋&KR0004;以來有龍蕃方蕃張蕃石蕃羅蕃者號五姓蕃皆常奉職貢¶
受爵命治平四年十二月知静蠻軍蕃落使守天聖大王龍異閣等¶
入見詔以異閣爲武寜將軍其屬二百四十一人各授將軍及&KR0048;將¶
<pb:KR2k0037_SBCK_030-40a>¶
熈寜元年有方異　三年有張漢興各以方物來獻授異　靜蠻軍¶
漢興捍蠻軍並節度使六年龍蕃羅蕃方蕃石蕃八百九十人入覲¶
貢丹砂氊馬賜&KR0129;帶錢帛有差其後比歲&KR0071;來龍蕃衆至四百人往¶
返萬里神宗憫其勤詔五姓蕃五歲聽一貢人有定數無輙増及别¶
立首領以息公私之擾命宋敏求編次諸國貢奉錄客省四方館撰¶
儀皆著為式元豐中張蕃乞添貢奉人至三百詔不許故事以七十¶
人爲額不許七年西南程蕃乞貢方物願依五姓蕃例注籍從之元¶
祐二年西南石蕃石以定等齎表自稱西平州武聖軍禮部言元豐¶
著令以五年一貢爲限今年限未及詔特令入貢五年八年紹聖四¶
年龍蕃皆貢方物龍代於諸姓爲最大其貢奉尤頻數使者但衣布¶
&KR0129;至假伶人之衣入見蓋實貧陋所兾者恩賞而已元符二年又有¶
<pb:KR2k0037_SBCK_030-40b>¶
牟爲蕃入貢詔以進奉人韋公憂憂市公利等爲&KR0048;將諸蕃部族數¶
十獨五姓最著程氏韋氏比附五姓號西南七蕃云¶
　酉陽宣撫司¶
隋圗經集語云黔中是武陵郡酉陽地按漢酉陽在今溪州大鄉界¶
與黔州約相去千餘里今之三亭縣西百九十餘里别有酉陽城乃¶
劉蜀所置兆漢之酉陽也貞觀地志言劉蜀所置酉陽爲漢酉陽蓋¶
誤認漢涪陵之地也　寰宇記云酉陽古蠻夷地春秋屬楚地秦昭¶
王取之𨽻黔中郡漢以酉陽縣地置武陵郡尋置䍧牱郡呉分置黔¶
陽郡隋以縣屬巴東郡唐武德&KR0004;徙縣治務川四年招慰司冉安昌¶
以務川當䍧牱要路須置郡以撫之復於縣理置務州領務川涪川¶
扶陽三縣至貞觀元年以廢夷州之伏遠寧夷思義高富明陽丹川¶
<pb:KR2k0037_SBCK_030-41a>¶
六縣廢思州之丹陽城樂感化恩王多田五縣其年省恩義明陽丹¶
川五縣二年又省丹陽一縣四年改務州爲思州以界内思卭水爲¶
名其年以涪川扶陽二縣八年又以多田城陽二縣俱割入費州又¶
廢感化縣十年又以高富縣割入黔州十一年又省伏遠縣但領務¶
川思王寜夷三縣開元四年又以州東立思卭縣二十五年割寜夷¶
縣屬夷州天寳元年改爲寧夷郡乾元元年復爲思州黄巢之亂酉¶
陽蠻叛駙馬冉人才征之有功留守其地五代時中國無主冉氏遂¶
據之按志宋政和六年復于務川縣置思州領縣三酉陽𨽻焉復陞¶
爲州知州冉守忠善於撫字酉人懐之元季冉氏世知本州明玉珍¶
&KR0427;據以酉陽州爲沿邊溪洞軍民宣慰司國朝洪武&KR0004;冉如彪納土¶
歸附仍爲酉陽州後陞爲酉陽宣撫司令冉氏子孫世襲領石&KR0088;洞¶
<pb:KR2k0037_SBCK_030-41b>¶
長官司永樂中改&KR0674;重慶府建立學校俾漸華習三年入覲十年大¶
造略比諸郡縣　志云司西北百八十里酉陽山入黔江縣界郡國¶
志云小酉山入龍標界卽王昌齡謫處也水經註云酉水北岸有㸃¶
陽縣許愼曰温水南入黚蓋鄨水以下津流注之通稱故縣受名焉¶
西鄉溪口在遷陵縣故城上五十里左合酉水酉水又東際其故城¶
北又東逕酉陽故縣南而東出也兩縣相去水道可四百許里於酉¶
陽合志云司東南九十里三江山江源出酉陽與二小溪㑹合平茶¶
水東注辰州大江　其地廣袤七百里東至保靖宣撫司界至彭水¶
縣界南至平茶長官司及思南沿河界各三百里北至大田軍民千¶
户所界四百里當思南之要衛接荆湘之邊境山磎阻&KR0055;易爲憑借¶
古號難治人分三種曰犵獠曰冉家曰南客暖則捕獵山林寒則散¶
<pb:KR2k0037_SBCK_030-42a>¶
處巖穴借貨以刻木爲契婚姻則累世爲親編户十三里其屬有九¶
溪十八洞蠻惟是九江後溪西南一𢃄近爲鎮筸苗殘破境土日削¶
莫克恢復恢常告急于我焉石&KR0088;長官司酉陽屬地也先朝自宋¶
楊昌安者&KR0060;據其地昌安太原楊業之裔宣和間征伐有功蠻人畏¶
服因世爲石&KR0088;土知府洪武&KR0004;楊金隆歸改立長官司設長官二員¶
皆楊氏世職别設流官吏目一員主其租税附庸酉陽覲貢不親至¶
京師人織斑布以爲衣佩長刀而捕獵編户二里鎮蠻洞而𢃄五溪¶
連黔彭而接荆楚東至石凱子界西至平茶司界南至邑梅沙子凹¶
北至酉陽石閑囤與鎮筸苗密邇地勢孤懸不减于二酉也　志云¶
石&KR0088;人呼石版爲巴　治南一里巴　山言此山多版石也又二里¶
有石崖土人呼爲密那厓厓下有洞世傳有道人修行其中毎以餅¶
<pb:KR2k0037_SBCK_030-42b>¶
餌獻遊者在洞中猶見熟麵持出洞外則石矣¶
　平茶長官司¶
秦屬黔中郡三國屬呉為黔陽縣地隋屬巴東郡唐武徳&KR0004;屬思州¶
天寳間屬寜夷郡五代陷于番宋政和間始得其地置平茶洞元&KR0004;¶
改溶江芝子平茶等處長官司𨽻思州安撫司以其地授楊大雷爲¶
土知府洪武間楊抵剛歸附改授長官司𨽻酉陽宣撫後改𨽻渝州¶
覲貢賦税大略與酉陽同編户三里所屬有五種夷言語侏離性好¶
捕獵火炕焙榖野麻緝布巫禱治病歌唱送殯號爲南客　其地廣¶
袤一百二十里東至石&KR0088;長官司界一十里西至貴州烏羅長官司¶
界一十里南至洞仁府界一百里北至酉陽宣撫司界五十里以二¶
酉爲籓籬石&KR0088;爲&KR0109;帶也　志云治南諸葛洞相傳武侯征九溪蠻¶
<pb:KR2k0037_SBCK_030-43a>¶
信宿洞中石床存焉又云侯於洞中以一握粟秣馬化爲石粟至今¶
神之西三十里白歲山高聳挿天土人言此山白則有年積雪爲白¶
也山之水一流入東南名哨溪以溪聲如鳴哨一流入西南爲滿溪¶
以其水常溢不流治北有高秀山丹崖翠壁望如畵圗土夷攷所謂¶
地多秀山聳挿翠雲者矣其人驍悍善戰萬曆&KR0004;年馬湖之役長官¶
楊光祖之功爲多¶
　邑梅長官司¶
宋末太　原楊光甫據其地元改爲拂鄉　以楊氏爲土知府明玉珍¶
&KR0427;據改爲邑梅沿邊洞軍民府洪武&KR0004;楊金奉歸附立爲長官司編¶
户五里&KR0004;𨽻酉陽永樂&KR0004;改&KR0674;渝州　其地廣九十里袤三百三十¶
里東至湖鎮溪千户所界七十里西至貴州烏羅長官司界二十里¶
<pb:KR2k0037_SBCK_030-43b>¶
南至平頭著可長官司界一百里北至酉陽宣撫司界一百三十里¶
其人語異蠻音衣穿斑布用木浪槽爲&KR0875;而舂稻𥹭瀝苦蒿水代鹽¶
而鮓𪧐&KR0079;婚姻以午&KR0215;爲等疾病以巫祝為醫競私𨷖昧公義雖有¶
勇敢徒以階亂然不能禁筸苗之𧖟食也　志云司西南六里壽山¶
林木叢茂屹立層漢蒼煙翠靄四時不凋東三里黄牛山相傳土官¶
楊四舟高殿始自烏羅過此見土地膏&KR0254;宜耕稼因喜椎黄牛以享¶
衆故司名南八里有韭山昔人遺韭于山顛因蕃衍生韭長丈餘四¶
時皆有土民未食之西北二十里凱歌河行者至此必謳而渡俗呼¶
凱過河河干有凱子寨焉¶
　下川東道¶
　　石砫宣撫司¶
<pb:KR2k0037_SBCK_030-44a>¶
秦屬黔中郡漢置䍧牱郡晉析爲夜&KR0048;郡寰宇記夜&KR0048;郡有且蘭縣¶
漢武時使𤼵南夷兵征南越且蘭不從乃反漢𤼵巴蜀校尉撃破之¶
遂平南夷以爲䍧牱郡樂史註云今涪州之義泉郡也後周於石砫¶
地置施州唐改爲清江郡方輿勝覽施州東晉禾桓元誕竄太陽蠻¶
中築城臨施水號施王城子孫襲王至後周保定&KR0004;平之以其地置¶
施州而清江郡𨽻焉州乃施王之餘址故以爲名尋改爲亭州又改¶
爲庸州又爲清江郡恭帝復置施州土夷攷唐改施州爲清江郡宋¶
改清江爲南賓縣按唐武德二年分浦州武寧縣西界置南賓縣屬¶
忠州也武寜今改廵檢司在司北百里外　志云司東北百四十里¶
有山形如張蓋俗曰石凉傘卽石幢之說也按寰宇記䍧州有建安¶
縣漢䍧牱郡也有高連石門四十九頭木𤓰諸山有古䍧牱郡城華¶
<pb:KR2k0037_SBCK_030-44b>¶
陽國志云䍧牱郡上當天井故多雨潦今有古城在郡西卽漢天復¶
之時所保於此有石潼𨵿華陽國志云且蘭縣西南有地名石潼闗¶
柱蒲關漢書亦云䍧牱郡有柱蒲關名砫之名本此　志云司治南¶
五百十里大峯門山兩崖壁立中通行八有古壘按方輿勝覽東門¶
山在歌羅寨西北五十里東卽夜&KR0048;故地古來夷夏分界入貢之門¶
户也又云竹王祠在歌羅寨西北五十里東門山崇寧間賜靈惠廟¶
額歌羅寨本夜&KR0048;縣唐置珍州乾德四年蠻酋珍州刺史田景遷内¶
附納土以酉江爲界自是酉江以北所謂夜&KR0048;縣故地盡入施州矣¶
竹玉&KR0048;夜&KR0048;侯也　勝覽又云施州驛北有馬公泉未詳志云司西¶
北二百里外有馬頭山山頂有馬黄廟祝馬伏波黄山谷處篕山谷¶
入黔州安置取道施州故人慕而祠之　其封域東至黔江縣界二¶
<pb:KR2k0037_SBCK_030-45a>¶
百里西至鄷都縣界南至武隆縣界各百七十里至忠州界百二十¶
里編户三里其民悍而好𨷖兵馬稱强間有所調遣輙踴躍趨赴輿¶
地紀勝云施之地雖雜夷落猶近華風故鄉音則蠻夷巴書漢言語¶
相混其山岡砂石不通牛犁唯伐木燒畬以種五榖𨺚冬可單盛夏¶
可裌矣　方輿考云施州蠻者夔路徼外熟夷蓋唐彭水蠻也咸平¶
中施蠻嘗入冦詔以鹽與之且許其以粟轉易蠻大悦自是不爲邊¶
患後因饑又以金銀倍實&KR0033;質于官易粟官不能禁熈寜六年施詔¶
州蠻以金銀質來者估實值如七年不贖則變易之著爲令熊本經¶
制淯井事蠻酋田現等内附施黔比近蠻子弟精悍戰𨷖趫㨗朝廷¶
嘗團結為義勝軍其後瀘州淯井石泉蠻叛皆𫉬其用　夢溪筆談¶
忠萬間夷人祥符中嘗冦掠邊臣務懐來使人招其酋長祿之以劵¶
<pb:KR2k0037_SBCK_030-45b>¶
粟自後有效而　之者不得已又以劵招之具間紛爭者至有自陳若¶
某人纔殺掠人遂得一劵凡殺兵民倍之互相計較爲㓂甚者則受¶
多劵熈寧中㑹之前後凡給四百餘劵子孫相承世世不絶因其爲¶
盗悉誅鋤之罷其舊劵一㓛不與自是夷人畏服不復犯塞　渝州¶
志云宋景定中蠻酋大蟲馬仃用同向土壁率帥大敗元兵&KR0071;平九¶
溪洞夷授鎮國上將軍領銅牌鐡印石砫安撫司大使世守其土元¶
改石砫軍民府尋陞安撫使司後以生夷作亂爲定虎什用𫉬受賞¶
改陞石砫宣撫使司明玊珍濳據時爲先細牌印授砫石安撫司國¶
朝洪武七年克復安撫便馬克用出降次年陞石砫宣撫管轄士民¶
世襲𨽻　慶嘉靖四十二年改𨽻䕫州　土夷考云施州忠路安撫¶
司本石砫馬氏姻戚因爭邊界搆殺不　蓋馬氏内不和於妻天外¶
<pb:KR2k0037_SBCK_030-46a>¶
不睦於族人讐殺訐奏動尋干戈非一日矣近又與其同知陳思虞¶
訐奏繫䕫獄中未結　經略志云重䕫二府所轄播酋石砫等土司¶
及黔江武隆彭水忠涪建始奉節巫山雲萬等十州縣皆稱關徼與¶
湖廣施州衞所轄散毛施南唐崖忠路忠建忠孝容美等土司之地¶
鷄鳴相聞大牙交制𢎞治元年於逹州設兵偹副使綂轄重䕫黔江¶
等地及湖廣瞿塘施州等衛所正德間藍鄢作亂調各土司征勦因¶
而覘知蜀道險易居民村落不時出沒行刼施衛官旗貪其子女財¶
帛之遺相與表裏爲姦違例婚媾故諸夷得逞焉嘉靖十年於黔江¶
千户所散毛宣撫司中界設立老膺等三闗五堡二十年川湖㑹題¶
設九永守備官一員施於衛駐劄俾其約東兩省徼上夷司川湖守¶
廵得胥節制之　北史後周恭帝二年巴西人譙淹扇動群蠻以附¶
<pb:KR2k0037_SBCK_030-46b>¶
梁蠻師向鎮侯向白虎等應之向五子王又攻陷信州田烏度田唐¶
等抄㫁江路文子榮復據荆州之政陽郡自穪仁州刺史并隣州刺¶
史蒲㣲亦舉兵逆命詔田&KR1198;賀若敦潘和李遷哲等討破之周武成¶
&KR0004;文蠻州叛州軍討定之㝷而再令賢向五子王等又攻䧟白帝殺¶
開府楊長華遂相率作亂前後遣開府元契趙　剛等總兵出討雖¶
頗翦其族𩔖而元惡未除天和元年詔開府陸騰督王亮司馬裔等¶
討騰水陸俱進次于湯口先遣喻之而今賢方浚増城池嚴設扞禦¶
遣其長子西黎次子南王領其支屬於江南險要之地置立十城遠¶
結涔陽蠻為其聲援令賢率其卒固守水邏城騰乃總集將帥謀進¶
趣咸欲先取水邏然後經略江南騰言於衆曰令賢内恃水邏金湯¶
之險外託涔陽輔車之援兼復資糧𠑽實器械精新以我懸軍攻其¶
<pb:KR2k0037_SBCK_030-47a>¶
嚴壘脱一戰不剋更成其&KR0148;不如頓軍湯口先取江南剪其毛羽然¶
後遊軍水邏此制勝之計也衆皆然之乃遣開府王亮率衆渡江旬¶
日攻抜其八城　凶黨奔散𫉬賊帥冉承公并生口三千人降其部¶
衆一千户遂簡募驍勇數道分攻水邏路經石壁城險峻四靣壁立¶
故以名焉唯有一小路緣而上蠻蜑以爲峭絶非兵衆所行騰&KR0013;甲¶
先登衆軍&KR0071;進備經危阻累日乃得舊且騰先任隆州總管雅知其¶
路蠻帥冉伯犁冉安西與令賢有隙騰乃招誘伯犁等結為父子又¶
又遺錢帛伯犁等悦遂為鄉導水邏側又有石勝城者亦是險要令¶
賢使其兄龍眞據之騰又密告龍眞云&KR0002;平水邏使其代令賢處之¶
龍眞大悦遣其子詣騰乃厚加禮接賜以金帛蠻貪利旣&KR0055;仍請立¶
効乃謂騰曰欲翻所據城恐人力寡少騰許以三百兵助之旣而遣¶
<pb:KR2k0037_SBCK_030-47b>¶
二千人銜枚夜進龍眞力不能禦遂平石勝城晨至水邏蠻衆大潰¶
斬首萬餘級令賢遁走而𫉬之司馬裔又别下其二十餘城𫉬蠻帥¶
并三公等騰乃積其骸骨於水邏城側爲京觀後蠻蜑望見輒大&KR0152;¶
自此狠戻之心輟矣時向五子王據石墨城令其子寳勝據𩀱城水¶
邏平後頻遣喻之而五子王猶不從命又遣王亮屯牢坪司馬裔屯¶
𩀱城以圗之騰慮𩀱城孤峭攻未可拔賊若委城遁散又難追討乃¶
令諸軍周𢌞立柵遏其走路賊乃大駭於是縱兵擊破之禽五子王¶
於石墨𫉬寳勝於𩀱城悉斬諸向首領生禽萬餘口信州舊居白帝¶
騰更於劉備故宫城南八陣之北臨江岸築城移置信州又以巫縣¶
信陵秭歸竝築城置防以為&KR0109;帶焉天和六年蠻渠冉祖熹冉龍驤¶
及反詔大將軍趙閻討平之自此蠻群懼息不復爲冦¶
<pb:KR2k0037_SBCK_030-48a>¶
　川北¶
　　板楯蠻¶
華陽國志秦昭襄王時白虎爲害自𥘿蜀巴漢患之秦王乃重募國¶
中有能煞虎者邑萬家金帛稱之於是夷朐䏰廖仲藥何射虎秦精¶
等乃作白竹弩於高樓上射虎中頭三箭白虎常從群虎瞋恚盡搏¶
煞群虎大呴而死秦王嘉之曰虎歷四郡害千二百人一朝患除功¶
莫大焉欲如要王嫌其夷人乃刻石爲盟要復夷人頃田不租十妻¶
不筭傷人者論煞人者顧死倓錢盟曰秦犯夷輸黃龍一雙夷犯秦¶
輸清酒一鍾夷人安之漢興與閬中范目從高祖定秦有功高祖因¶
復之專以射白虎爲事户歲出賨錢口四十故世號白虎復夷一曰¶
板楯蠻今所謂弜頭虎子者也順桓之世板楯數反太守蜀遒郡趙¶
<pb:KR2k0037_SBCK_030-48b>¶
温恩信降服於是宕渠出九穗之禾朐䏰有連理之木光和二年板¶
楯復叛攻害三蜀漢中州郡連年苦之遣御史中丞蕭瑗督益州兵¶
討之連年不克天子欲大出軍時征役疲弊問益州計曹考以計略¶
益州計曹掾程包對曰板楯七姓以射白虎爲業立功先漢本爲義¶
民復除徭役但出賨錢口歲四十其人勇敢能戰昔羌數入漢中郡¶
縣破壊不絶若線後得板楯來虜彌盡號為神兵羌人畏忌傳語種¶
輩勿復南行後建寜二年羌復入漢牧守遑遑復賴板楯破之&KR0002;㣲¶
板楯則芻漢之民爲左祍矣前車騎將軍馮緄南征雖授丹陽精兵¶
亦倚板楯近益州之亂朱龜以并凉勁卒討伐無功太守李顒以板¶
楯平之忠功如此本無惡心長吏鄉亭更賦至重僕役過於奴婢箠¶
楚隆於囚虜至乃嫁妻賣子或自到割陳寃州郡牧守不理去闕庭¶
<pb:KR2k0037_SBCK_030-49a>¶
遥遠不能自聞含怨呼天叩心窮谷愁於賦役困乎刑酷邑役相聚¶
以致叛戻非有&KR0055;謀至計僣號不軌但選明能牧守益其資榖安便¶
賞募從其利隟自然安集不煩征伐也昔中&KR0048;將尹就伐羌擾動益¶
部百姓諺云虜來尚可尹將殺我就徴還後羌自破退如臣愚見權¶
之遣軍不如任之州郡天子從之遣太守曹謙宣詔降赦一朝清戢¶
按此蠻北道巴渠間常有之　寰宇記云漢末天下亂自巴西之宕¶
渠遷于漢中楊車坂抄掠行號旅爲楊車巴魏武剋漢中李特祖將¶
五百家歸之魏武又遷于略陽北復號之爲巴氐也　後漢書云板¶
楯蠻其在黔中五溪長沙間則爲盤瓠之後其在峽中巴梁間則爲¶
廩君之後按杜光庭錄異記李特字𤣥休廩君之後昔武落鍾離山¶
崩有石穴二所一赤如丹一黑如漆有人出於赤穴者名務相姓巴¶
<pb:KR2k0037_SBCK_030-49b>¶
氏有出於黑穴者凡四姓皥氏焚氏栢氏鄭氏五姓偕出爭長於是¶
務相約以劒刺穴能著者為廩君四姓莫著而務相之劒懸焉又以¶
土爲船雕畫之而浮水中者曰若其船浮者爲廩君務相船又獨溪¶
於是遂稱&KR0338;君乗其土船將其徒卒當夷水而下至於鹽陽鹽水神¶
女子止廩君曰此魚鹽所有地又廣大與君俱生可止無行廩君曰¶
我當爲君求廩地不能止也鹽神夜從廩君宿旦輒去爲飛蟲諸神¶
皆從其飛蔽日廩君欲殺之不可别又不知天地東西如此者十日¶
廩君卽以青縷遺鹽神曰嬰此宜之與汝俱生不宜將去汝鹽神受¶
而嬰之廩君至碭石上望膺有青縷者跪而射之中鹽神鹽神死群¶
神與俱飛者皆去天乃開玄廩君復乗土船下及夷城夷城石岸曲¶
泉水亦曲望之如穴&KR0250;廩君歎曰我新從穴中出今又入此柰何岸¶
<pb:KR2k0037_SBCK_030-50a>¶
&KR0048;爲崩廣三丈餘階級相承廩君登之岸上有平石長五尺方廩君¶
休其上投䇿計算皆著石焉因立城其旁而居之其後種𩔖遂繁秦¶
并天下以爲黔中郡薄賦歛之歲出錢四十萬巴人呼賦爲賨因謂¶
之賨人也王維送李&KR0922;州詩賨女輸橦布本此獠蓋南蠻之别種&KR0004;¶
出自梁邑之間自漢中逹于卭筰川洞之間所在皆有俗多不辨姓¶
氏又無名字往往推一酋帥爲主亦不能遠相綂攝父死則子&KR0071;若¶
中國之貴族也獠王各有鼓角一𩀱使其子弟自吹擊之按蜀本無¶
獠李勢時諸獠始出巴西渠川廣漢陽安資中犍爲梓潼山谷間十¶
餘萬落攻破郡縣爲益州大患自桓元子破蜀之後力不能制又蜀¶
人東流山險之地多空獠遂挾山傍谷與夏人參居近者頗輸租賦¶
在&KR0055;山者仍不爲編户至梁武帝梁益二州歲歲伐獠以自禆潤公¶
<pb:KR2k0037_SBCK_030-50b>¶
私頤籍爲利後魏正始&KR0004;梁將夏侯道遷舉漢中附魏魏遣尚書邢¶
巒爲梁益二州刺史以鎮之其後以梁益二州控攝險遠乃立巴州¶
以綂諸獠後以巴酋帥嚴始興爲刺史又立隆城鎮管獠二十萬户¶
所謂北獠是也歲輸租布魏明帝孝昌中據城叛梁益二州遣將討¶
之攻䧟巴州執始興斬之後梁益入梁自此又屬梁矣後周武帝平¶
梁益之後令所在撫慰其與華人雜居者亦頗從賦役然天性暴亂¶
旋致擾動毎歲命隨近州鎮出兵討之𫉬其人以𠑽幾隸謂之壓獠¶
焉復有商旅往來亦資以爲貨公鄉逮于民庶之家有獠口者多矣¶
然其種𩔗滋蔓保據巖壑依林走險若履平地性又無知殆同禽獸¶
諸夷之中最難以道義招懐也依樹積木以居其上多曰干欄干欄¶
小大隨其家口之數好相殺害多仇怨不敢遠行性同禽獸至于忿¶
<pb:KR2k0037_SBCK_030-51a>¶
怨火子不相避惟手有兵刃者先殺之若殺其父走避于外求得一¶
狗以謝其母然後敢歸母得狗謝不復嫌恨若報怨相攻擊必殺而¶
食之逓相刼掠不避親戚賣猪狗而已亡失兒女一哭便止親戚比¶
隣指授相賣避賣者啼呌不服逃竄避之乃將買人捕逐&KR0002;亡叛𫉬¶
便縳之但經縳者卽服爲賤𨽻不便敢更稱良矣執楯持矛不識&KR0211;¶
矢用竹爲簧群聚鼓之以爲音節能爲細布色至鮮浄大狗一頭買¶
一生只性尤畏&KR0017;所殺之人美鬚髯者必剝其靣皮籠之于竹及燥¶
號之曰&KR0017;鼓舞祀之以求福利俗尚淫祀至有賣其昆李妻孥盡者¶
乃自賣以供祭焉鑄銅爲器大口寛腹名曰銅㸑甚薄且輕易于熟¶
食酉陽&KR0462;爼獠婦七月生子死則竪棺埋之木耳舊　牢西好鹿角¶
爲器其死則屈而燒之埋耳後小骨𩔖人黑如漆小寒則梧沙自處¶
<pb:KR2k0037_SBCK_030-51b>¶
但出其靣焉續博物志曰寜國論云蜀中本無獠晉末李雄之亂山¶
谷洞中壤壤而出轉轉漸大自爲夫婦而益多夫土乾則生蚤地濕¶
則生蚊積榖則生蠧腐&KR0079;則生蛆蛆化爲蠅蠅又自生蛆蛆又自生¶
蠅豈有窮乎¶
<pb:KR2k0037_SBCK_030-52a>¶
<pb:KR2k0037_SBCK_030-53a>¶
