# -*- mode: mandoku-view; -*-
#+TITLE: 天下郡國利病書
#+DATE: 2015-09-12 00:41:26.490339
#+PROPERTY: ID KR2k0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 47
#+PROPERTY: FILE SB10n0698-2812天下郡國利病書-第二千八百一十二册.
<pb:KR2k0037_SBCK_047-1a>¶
安南國古交趾也(南方夷人足趾開柝両足並立足則相交故名自漢武)¶
(開郡謪戍其人百骸與華無異)帝顓頊時南至于交趾莫不砥属帝堯時¶
申命義叔宅南交周成王時交趾南有越裳氏重三譯而來朝越裳即九¶
眞也秦以交趾隷象郡漢𥘉属南越武帝平之置交趾九眞日南三郡兼¶
置交趾刺史治羸&KR1454;(羸音蓮&KR1454;音柳)光武中興交趾九真置守任延錫¶
光教其畊種制爲冠履始知婚娶漸主學校建武十六年女子徴側¶
反馬援討平之立銅柱為界(相傳在欽州占森洞上有援誓云銅柱)¶
(折交趾㓕交人過其下必擲土石培壅之抵思明府南又日南郡西亦)¶
(㨁二銅拄)献帝建安中改為交州吴孫權交州為廣州而徙交州¶
治龍編(交州記縣西有仙山上有石室下有勾漏縣数百里有三江)¶
(築城時有龍見故以名縣)晋宋齊梁陳隋並目之唐初改南安都¶
<pb:KR2k0037_SBCK_047-1b>¶
䕶府属嶺南道安南之名始此(交趾郡馬交州分武峩州粤州芝)¶
(州九真郡為愛州分福禄州長州日南郡為驩州分峯州陸州湯)¶
(州又有禺州巖州凢一十二州)後改静海軍分属嶺南西道五季¶
梁貞明中為土豪曲承美所據送𣢾于梁淂莭度使時南漢檀命¶
嶺表遣将李知順(一作克鄘)伐承羙執之乃并有其地(已上詳見)¶
(事紀)尋為爱州将楊延藝所據南漢署為交趾莭度使傳子紹洪¶
該州将吴昌岌奪之傳其弟昌文宋乾徳𥘉昌文死吴䖏玶等争¶
立𬋩内大亂有丁部領者平之自稱大勝王私署其子璉為莭度¶
使聞南漠平上表内附八年詔封部領為交趾郡王璉為莭度安¶
南都䕶自此始為畨夷矣後部領及璉死璉弟璿立尚㓜大校黎桓¶
篡之(丁氏傳世共十一件)太平興國五年詔劉澄賈湜王僎為水路¶
<pb:KR2k0037_SBCK_047-2a>¶
兵馬部署自廣州路入討桓破之于白藤江口轉運使侯仁寶率軍¶
先進澄等邅廻花歩桓詐降以誘仁寳遂為所害轉運使許仲宣馳¶
奏遂班師澄病死詔戮湜等而贈仁寶工部侍郎桓上表謝罪雍¶
熈二年入貢以桓為安南都䕶充静海軍節度使四年封交趾郡¶
王(黎民有交趾自此始)至道元年㓂欽州如洪鎮景徳元年桓卒¶
中子龍鉞立為其弟龍廷所篡其從兄明䕶率其下千餘人奔亷¶
州乞討詔不許令廣州優加資給四年龍廷入貢遂淂紹封大中¶
祥(符元年)大校李公藴逐之自稱晋後(黎氏傳世共二十年)詔以¶
公藴為節度使封南平王卒子徳政嗣徳政卒子日尊嗣嘉祐四¶
年㓂欽州思禀𬋩(五年與甲峒賊㓂邕州詔安撫使余靖討之靖遣)¶
(諜誘占城國廣南西路兵甲趋交趾日尊上表待罪熙寕二年表言)¶
<pb:KR2k0037_SBCK_047-2b>¶
(占城國久缺貢臣親帥兵討之虜其王遂僣稱大越皇帝追尊公藴)¶
(為太祖皇帝改元寶象又改神武五年卒)傳于乾徳知桂州劉彛¶
聼偏校言以為安南可取大治戈船&KR4615;絶表䟽熈寕八年冬還分¶
三道入㓂一自欽州一自廣府一自崑崙闗連䧟欽廉二州遣招討¶
使郭逵討之九年十二月逵破蠻决里隘次富良江敗其精兵殺其王¶
子洪真乾徳惧遣使奉表詣軍門納欵乞修職貢還所奪州縣詔¶
諭俟盡還省界即賜以廣源州(乾徳初約歸欽亷邕三州官吏千)¶
(人久之纔送民二百二十一口男子年十五以上皆刺額曰天子兵二)¶
(十以上曰投南朝婦人刺左手曰官客以舟載之而泥其户牗中設燈)¶
(燭日行一二十里則止而偽)作(更鼓以報允数月乃至盖紿示海道之)¶
(逺也然廣源舊隷邕管覊縻本非交趾所有吾民遭其荼毒反益地與)¶
<pb:KR2k0037_SBCK_047-3a>¶
(之)乾徳卒子陽煥立陽焕卒子天祚立淳熈元年二月進封天祚為安¶
南國王安南之為國自此始天祚子龍&KR2686;龍&KR2686;子昊旵皆紹封吴旵¶
卒無于女昭盛主國事(李氏八世共二百二十二年)紹定三年昭盛¶
避位于夫陳日煚四年詔封日煚為安南國王景定三年表乞世襲¶
詔以日煚為太王而其子威晃紹封威晃一名光&KR3123;始立詭名以欺¶
中國矣是時元世祖既平雲南遂遣師入取廣西道光&KR3123;上表奉貢¶
中綂二年封為安南國王至元十四年卒子日烜不請命自立丗祖¶
遣人召之入覲光&KR3123;不行明年再召以疾辞止令其叔遺爱代覲丗¶
祖怒封遺愛為王以兵千人送之就國安南弗納遺爱惧夜迯去二¶
十一年冬命鎮南王脱&KR0794;平章阿里海牙征之進兵臨境日烜拒敵¶
潰走二十二年日烜僣稱大越皇帝襲其父名威晃(父子同名猶)¶
<pb:KR2k0037_SBCK_047-3b>¶
(林邑陽邁也)傳位于其子日燇自稱太上皇(按李陳相承皆僣大)¶
(號光&KR3123;改元紹隆日燇改紹寳)其弟益稷歸順入見𣸪封益稷為¶
安南國王二十四年大彂兵討之命脫權及平章奥魯赤統師送¶
益稷平定其國水陸分道合雲南兵進萬户張文虎等運粮十七萬¶
石瓊州路安撫使陳仲逹等出兵船以從日烜遣使入貢師次思明¶
由海道經玉山㕠門安邦口遇其舟師斬首四千餘級生擒百餘人¶
允十七戦皆捷張文虎次屯山遇其舟師撃之多寡不敵乃沉米于¶
海趋瓊州餘糧船亦多漂至瓊士卒與船粮亡失者十一脱&KR0794;以諸¶
軍度富良江敗其守城兵日烜與其子棄城走入海島二十五年¶
師次天長海口不知其所徃引兵還交趾城諸將破其諸寨至三江¶
口而粮船不至乃還諜知日烜及其子分兵三十餘萬守女児関及¶
<pb:KR2k0037_SBCK_047-4a>¶
丘急嶺連亘百餘里以遏歸師脫懽逐由單已縣趋盝州間道以出¶
思明州命愛魯引兵還雲南奥魯赤以諸軍北還日烜遣使謝罪二¶
十七平卒日燇遣使入貢詔諭来朝日燇不從又議征之㑹兵湖廣¶
行省益稷與為會丗祖殂成宗命罷征日燇遣使上表慰國哀弄¶
献方物願為藩臣自是貢献不絶後封為安南王至大四年丗子¶
日套遣使奉表來朝尋入㓂廣西俾湖廣行省彂兵討之㤗定¶
三年世子日爌遣使入貢至順三年世子日㷆遣使入貢皆不稱王¶
惧討也(按陳天平自稱日烜之孫天明之子盖有名天明者)傳至¶
日煃　本朝洪武元年冬　上遣漢陽知府易齊賫詔徃諭安¶
南(詔曰昔帝王之治天下凡日月所照無有逺近一視同仁故中)¶
(國尊安四方淂所非有意于臣服之也自元政失綱天下兵爭者)¶
<pb:KR2k0037_SBCK_047-4b>¶
(十有七年四方遐逺信好不通朕肇基江左掃辟雄定華夏臣民)¶
(推戴已主中國建國號曰大明改元洪武頃者克平元都疆宇大)¶
(同巳承正統方興逺邇相安于無事以享太平之福惟爾四夷君)¶
(長酋帥等遐逺未聞故兹詔示想冝知悉)二年日煃遣使入貢請¶
封遣翰林侍讀學士張以寕典薄牛諒徃封日煃為安南國王賜¶
駝紐塗金銀印十月至其界而日煃先卒其從子日熞嗣遣使告¶
哀且靖封　上自製文遣翰林編修王廉充弔祭使吏部至事林¶
唐臣充頌封使封日熞為安南國王併取前使張以寕等所䕶印¶
及賜物卑之廉既行又詔以漢伏波将軍馬援昔討交趾立銅柱為¶
表以鎮服蛮夷其功甚大命亷就祭之三年秋八月亷等至安南日¶
熞與陪臣出迎於郊奉　御製文於彩輿迎入别設日煃靈位使者¶
<pb:KR2k0037_SBCK_047-5a>¶
南面宣之日熞率其臣再拜俯伏以聼成禮而退翌日唐臣等捧¶
詔印授之日熞率其臣北靣跪受初交人惟以長揖為敬至是始行¶
稽首頓首禮自表謝後歲常入貢謹修臣職(国𥘉設鎮南関于憑)¶
(祥弘治巳未安南陪臣黎彦俊與慿祥知州李廣寕奏爭貢路𣣔)¶
(專由龍州不允)日熞尋為其伯叔明所篡五年二月叔明遣使入¶
貢却之七年叔明遣使奉表謝罪貢方物且請封　詔叔明且¶
以前王印視事尋表稱年老以弟煓代視事許之八年六月煓¶
遣使請朝貢期　詔三年一朝貢若王立則丗見十一年正月¶
遣使告煓卒弟煒代十二年冬十二月煒入貢詔諭與占城¶
平(諭安南国王陳煒伯陳叔明曰朕聞春秋諸矣之国皆自喪)¶
(其福然後相継而㓕亡者云何盖由逆君命而禍禍黎故天鍳若)¶
<pb:KR2k0037_SBCK_047-5b>¶
(是有不䏻迯其禍也使當時諸矦惟天王之命是從豈不同周之固)¶
(邪何期舎長乆富貴而貪髙位致冨貴筦艸秒之朝露賢不云乎)¶
(母為禍首母為福先爾叔明自臨事以來國中多故民数流離此)¶
(果爾兄弟慕福而若是邪抑民有愆而致是邪然既徃者不可諫)¶
(豈不知来者之尚可追易不云乎積善之家必有餘慶積不善)¶
(之家必有餘殃斯言若行則天意可回矣且天地之廣長民者衆)¶
(若邦有道固封疆勿外求則永為丗福若越境而殃他民則福命)¶
(未可保也爾安南與占城忿爭将十年矣是非彼此朕所不知其)¶
(怨未消而讐未觧将如之何爾叔明如聼朕命息兵飬民以承天鍳)¶
(後必有無窮之福若朕命而必為又恐如春秋之囯自取㓕亡也古)¶
(人有云以道佐人主者不以兵强天下何者殺伐之事好還故知者)¶
<pb:KR2k0037_SBCK_047-6a>¶
<pb:KR2k0037_SBCK_047-7a>¶
夏四月遣使奉表賀即位具奏稱陳氏之甥為衆所推權理國事¶
乞賜封爵遣行人楊渤徃察之閏十一月&KR1039;遣使随渤入朝進其陪¶
臣耆老奏章謂實陳氏外孫遂封為安南國王(&KR1039;僣號如故改元紹)¶
(成)二年八月陳氏舊陪臣裴伯耆潜入亰師奏季犛父子弑主篡¶
位乞𣸪立陳氏子孫未㡬老檛宣慰司亦送日烜孫陳天平至上¶
憐而納之命有司賜居第月給廪餼十二月安南賀正旦使至　上¶
命禮部出天平示之使者識其故王孫也皆錯愕下拜有感注者¶
伯耆在列亦責使者以大義皆惶恐不䏻對三年春正月遣使賫¶
勅責之&KR1039;上表謝罪　上使行人徃諭&KR1039;迎還天平以君事之當¶
建爾上公封以大郡&KR1039;奏請近還如命四年春正月廣西總兵官征¶
南将軍都督同知韓觀受　勅選兵五千左副将軍都督僉事¶
<pb:KR2k0037_SBCK_047-7b>¶
黄中等将之待天平至送之還安南三月送天平将至芹站伏彂¶
刦天平殺之時大理寺卿薛嵓謫廣西中舉以輔行亦自經死四¶
月報至　上大怒彂兵討之七月戊子朔遣使祭告岳鎮海瀆之神¶
遂命成國公朱䏻為征夷将軍充總兵官西平侯沐晟新城侯張¶
輔副之有黄中俾立功贖罪(時賊淂志改元開)大九月師出龍州¶
能以病薨冬十月輔等率師至隘晋関大破之賊皆散走輔傳檄¶
数其大罪二十求陳氏子孫𣸪其王爵兵自芹站以西至北江府¶
新福縣諜知沐晟軍至白寉遣将徃㑹沿江築城樹柵相連亘九百¶
餘里盡彂江北諸府州民守之朱能訃聞　上命輔充總兵官勅曰¶
大将軍開平王常過春偏将軍岐陽王李文忠等率師北征而開平¶
王卒于栁河川岐陽王率諸将掃蕩残胡終建大勲爾等冝取法¶
<pb:KR2k0037_SBCK_047-8a>¶
前人殄除逆賊仍調両廣江浙荆閩兵八萬從征師至多邦城輔¶
攻西南晟攻東南賊接戦驅象當前以画獅蒙馬翼以神機銃象¶
傷于銃箭皆退走突城長驅而進遂克之賊蹈藉及𬒳殺死者不¶
可勝計于是循冨良江南下破其東都賊棄城遁乃駐軍東南¶
招輯撫納日以萬計皆給榜使𣸪業左右叅将李彬陳旭撃西都¶
城賊逃入海於是三江路宣江洮江等州縣次第來䧏是年擢憑¶
祥知縣李昇子慶清仍故父職以伺察賊情永楽五年正月輔合¶
兵自徃江濟軍襲籌江柵破之又攻萬刦江普頼山斬賊首三萬七¶
千三百九十級獲賊将殺之餘黨潰散盡淂其船仍使䧏人陳封招¶
撫諒江東潮等處人民使皆安業于是郡邑聞風相継䧏附淂諜報¶
季犛等及其子澄等聚舟於黄江遂水陸並進至木丸江賊舟膠¶
<pb:KR2k0037_SBCK_047-8b>¶
淺遂大敗殺賊将阮仁子等斬首萬餘級生擒賊将百餘人皆斬之¶
三月甲子南䇿州人莫邃等同北江等府縣耆老千百二十人詣¶
軍門言陳氏子孫𬒳黎賊殺盡無可継承願𣸪古郡縣即日遣人¶
馳奏　上聞追賊敗之于冨良江生擒偽工部尚書阮希周斬将¶
軍射及将卒數萬人江水為赤乘勝長驅至黄江　無筭黎¶
賊父于以数小舟遁去偽吏部尚書范元覧等及将兵来䧏五月¶
己未我師至自南州出竒羅海口生擒黎季犛後擒其子澄於海¶
口山中乙丑安南土人武如卿等於永盎海口高望山獲偽大虞¶
國王黎蒼偽太子芮及其子孫弟侄偽梁國王黎潡等并賊将偽¶
柱國東山鄊侯胡杜等安南平壬午平安南㨗奏至群臣稱賀¶
上曰此誠天地宗社之靈将士用命所致朕何有焉群臣𣸪以開設¶
<pb:KR2k0037_SBCK_047-9a>¶
三司郡縣請䧏　詔行之六月癸未朔詔天下以安南平立交阯¶
都布按三司及軍民衙門設官分理境内高年碩徳有司即加¶
禮待窮民無依者主飬濟院以存卹之有懐才抱徳可用之士有¶
司以禮敦遣至京量才於本土叙用仍䧏勅褒諭輔等休息士馬¶
俟天氣清肅即班師𣸪勅輔等曰淂所奏陳氏實己絶嗣郡縣¶
不可無統請設三司撫治軍民今皆如所請立交阯都指揮使司¶
以都督僉事吕毅掌司亊黄中為副再選䏻幹都指揮二人¶
副之布政司按察司以尚書黄福兼掌之前工部侍郎張顯宗¶
福建布政司左叅政王平為左右布政使前河南布政司左叅政¶
劉本右叅政劉昱為左右叅政前江西按察使周觀政安南歸附¶
人裴伯耆為左右叅議前河南按察使阮友彰按察副使楊直為¶
<pb:KR2k0037_SBCK_047-9b>¶
按察副使前太平府知府劉有年為按察僉事别選辨事官彂¶
去可於府州縣等衙門官内任用仍具名来聞不足者别令吏部¶
銓註今遣印信付爾給授之改大理寺卿陳洽為吏部左侍郎遣¶
郎中張宗周等以吏部勘合二千道付之令其與新城侯張輔西¶
平侯沐晟兵部尚書劉儁量才給與勘合授職開設十五府交州府領¶
州五縣二十三(本府領東関慈亷二縣威蛮州領山定清威應平大堂)¶
(四縣福安州領保福芙蒥清潭三縣三帶州領扶隆安郎扶寕安楽)¶
(主石元郎六縣慈亷州領丹山石室二縣利仁州領清亷平陸古)¶
(榜古者古禮利仁六縣)北江府領州(三縣七本府領超類嘉林)¶
(二縣嘉林州領安定細江善才三縣武寕州領仙逰武寕東岸慈)¶
(山安豊五縣北江州領新福善誓安越三縣)諒江府領州(三縣十五)¶
<pb:KR2k0037_SBCK_047-10a>¶
(本府領清逺古勇鳯山那岸陸那五縣諒江州領清安安寕古隴保禄)¶
(四縣南䇿州領青林至靈平河三縣上洪州領庚濠唐安多錦三縣)¶
三江府領州三縣七(洮江州領山圍麻溪清波夏華四縣宣江州領)¶
(東欄西欄虎嚴三縣沲江州領隴拔古農二縣)建平府領州一縣九¶
(本府領懿安安本平立大湾望瀛五縣長安州領威逺安謨安寕黎)¶
(平四縣)新安府領州三縣二十一(本府領峡山太平多翼阿瑰西関)¶
(五縣東潮州領東潮古費安老水棠四縣靖安州領同安支封安立)¶
(安和新安大漬萬寕雲屯八縣下洪州領長津四岐同利清汙四)¶
(縣)建昌府領州一縣九(本府領俸田建昌布真利四縣快州領仙吕)¶
(施化東結芙蓉永涸五縣)奉化府領縣四(羙禄膠水西真順為四縣)¶
清化府領州三縣十九(本府領古滕古弘東山古雷永寕安定梁江)¶
<pb:KR2k0037_SBCK_047-10b>¶
(七縣清化州領俄楽細江安楽磊江四縣爱州領河中統寕宋江支俄)¶
(四縣九真州領古平結恱緣覺農真四縣)鎮蛮府領縣四(新化廷河)¶
(古蘭神溪四縣)諒山府領州七縣十六(本府領新安如敖丹己丘湿鎮)¶
(夷淵董七縣七源州領水浪琴脱容披平六縣上文州領杯蘭慶逺)¶
(庫三縣餘下文萬崖廣源上思朗下思朗五州無縣)新平府領州二¶
縣九(本府領福康衙儀知見三縣政平州領政和古鄧從質三縣南靈)¶
(州領丹裔左平夜度三縣)乂安府領州二縣十二(本府領衙儀丕禄古)¶
(杜支羅真福士油渭江土黄八縣南靖州領河黄盤石河華竒羅四縣)¶
順化府領州二縣十(順州領巴閬利調安仁三縣化州領利蓬七榮)¶
(乍令茶偈思容蒲苔蒲浪七縣)太原府領縣十一(領富良司農武礼)¶
(洞喜永通宣化弄石大慈安定感化太原十一縣)以演州(領千冬芙)¶
<pb:KR2k0037_SBCK_047-11a>¶
(蓉芙蒥瓊林四縣)宣化州(領曠當道文安平原底收物大蛮楊乙)¶
(九縣)嘉興州(頷籠縣蒙縣四忙三縣)歸化州(領安主文盤文振水尾)¶
(四縣)廣威州(領麻籠美良二縣)直隷布政司後又設升華府領州¶
四縣十一(十二年三月以黎賊所取占城之地設井華府領升華思義)¶
(四州升州領黎江都和安備三縣華州領萬安真熈愷悌三縣思州領)¶
(持平白烏二縣義州領義純鵝柸溪錦三縣)其餘衛所大率與府州¶
縣兼設云九月乙夘輔等遣都督僉事栁升賫露布献俘至京¶
上御奉天門受之文武羣臣皆侍兵部侍郎方賔讀露布畢以季¶
犛及子蒼偽将相胡杜等悉付獄而赦其子孫澄苪等命有司給¶
衣食盖入交趾有三道一由廣東伏波以来水軍皆由之自欽州南大¶
海揚㠶一日至西南岸即交州潮陽鎮(尚書黄福議交趾萬寕縣)¶
<pb:KR2k0037_SBCK_047-11b>¶
(接雲屯海口并連廣東欽州地方最為險要如将欽州千户所添軍立)¶
(衛或撥彼䖏衞所官軍或垜彼䖏附近有司民兵以充其数内摘一所于)¶
(南寕等䖏設主以控靖地方以通廣東水路便益<折 t="33"/>嘉靖中知府張)¶
(岳訪淂廣東海道自亷州冠山前海彂舟北風順利一二日可抵交之)¶
(海東府若沿海岸以行則烏雷嶺一日至白龍尾白龍尾二日至玉)¶
(山門又一日至萬寕州萬寕二日至廟山廟山三日至海東府海)¶
(束二日至經熟社有石堤陳氏所築遏元兵者又一日至白藤江口過)¶
(天竂廵司南至安陽海口又南至多魚海口各有支港以入交州自白)¶
(藤而入則經水旁東潮二縣至海陽府𣸪經至靈縣過黄徑平灘等)¶
(江其自安陽海口而入則經安陽縣至海陽府亦至黄徑等江由南)¶
(䇿上洪之北境以入其自塗山而入則取古齋又取冝陽縣經安老縣)¶
<pb:KR2k0037_SBCK_047-12a>¶
(之北至平河縣經南䇿上泆之南境以入其自多魚海口而入則由安)¶
(老新明二縣至四岐遡洪江至快州經鹹子関以入多魚南為太平海)¶
(口其路由太平新㒷二府亦經快州鹹子関口由冨良江以入此海道)¶
(之大畧也盖自欽州天涯驛經<折 t="33"/>尾港七站至若由萬寕抵交趾陸)¶
(行止二百九十一里)宋設砦二(鹿井砦在州西南控象鼻沙大水口)¶
(入海通交州水路三村砦在州東南控寶帢灣至海口水路東南轉)¶
(海至雷州逓角塲)州西南邊有水口六(譚家水口黄標水口藏涌水)¶
(口西陽水口大灣水口大亭水口)並入海之路皆置卒守焉一由廣¶
西至宋始開(廣西路亦分為三由憑祥州入者由鎮南関一日至文淵)¶
(州由思眀府入丘温者過摩天嶺一日至㤙陵州由龍州入者一日至平)¶
(西隘)一由雲南至元始開(雲南路分為二由蒙自縣者經蓮花滩入)¶
<pb:KR2k0037_SBCK_047-12b>¶
(交之石瀧由河陽隘者循洮江左岸十日至平原州然皆山逕难行)張¶
輔彂兵慿祥沐晟則泛蒙自以抵白鶴縣皆不循伏波故道者用夾¶
攻之䇿以决勝也論功行賞進封輔為英國公晟為黔國公六年輔¶
晟等旋師六月丁亥至京献交趾地圖東西相距一千七百六十里¶
南北相距二千八百里　上嘉勞宴賞有差八月乙酉都布按三¶
司奏逆賊簡定聚作乱(僣號改元興慶)命晟為征夷将軍由雲南¶
徃征之十二月戦于生厥河敗績七年春正月命輔為征虜副将¶
軍率廣西等衛兵四萬會晟行事廣東都指揮花英程瑒𥘉以¶
畏避獲罪至是宥死從征時簡定稱僞上皇别主陳季櫎為偽皇¶
(改元重光)謂為陳氏之後六月輔進兵慈亷等州大破之十一月獲¶
賊首簡定遂班師仍奏畱花英等聴沐晟調用八年十二月陳季¶
<pb:KR2k0037_SBCK_047-13a>¶
擴請䧏𣸪反九年春正月𣸪命輔討之令户部全支将士俸粮十¶
二年三月始獲季擴于老檛併阮師等械送京師餘黨悉平十三¶
年十月交趾叛㓂陳月湖紏合清化磊江蛮作乱適輔兵至捕賊敗¶
走追至天関鎮赤上縣擒之械京而誅其黨十一月勅輔還京十五¶
年二月命豊城侯李彬佩征夷将軍印充總兵官鎮交趾時鎮守¶
中官馬騏貪黯誅求盗賊蠭起閏五月獲陸那縣賊人阮貞等奏¶
請於本境狥衆俾人知警惧從之冬十月又捕獲楊進等悉斬以¶
狥十六年春正月甲寅清化府俄楽縣土官廵檢黎利叛僣稱平定¶
大王彬遣兵討之不克布政司右叅政土人莫邃與賊戦死令其子嵩¶
襲職食禄而不任事十七年八月又安府土官知府潘僚亦以馬騏非¶
理凌虐遂反集紅衣賊千餘人迎敵官軍破之僚等逃入老撾十二月¶
<pb:KR2k0037_SBCK_047-13b>¶
安老縣妖僧范玊聚衆作乱僣稱羅平王(改元永寕)彬大敗擒之二¶
十年正月彬卒七月　仁宗即位遣中官山壽賫勅諭黎利赦其¶
罪以為清化知府利不泛遯入老撾𣸪還寕化州召馬騏還洪熈𥘉¶
𣸪徃交趾閘辦金銀珠香　上止之㑹宫車晏駕竟徃為叛賊潘僚¶
黎利請䧏宣徳元年春二月命總兵官黔國公沐晟等捕利于雲¶
南邊界詔彂廣東馬歩軍赴交趾仍諭黎利潘僚來歸悉宥其¶
罪𣸪其職役夏四月命成山侯王通佩征夷将軍部充總兵官討利¶
五月丙申詔赦交趾利攻乂安城勢益盛九月王通帥師至交趾賊¶
黎善三道攻城尚書陳洽死之十月通進兵撃賊大敗十二月癸亥遂¶
傳檄棄清化等州地與利乙酉以賊猖獗命安逺侯栁升佩征虜副¶
将軍印由廣西沐晟佩征南将軍印由雲南討之調廣東兵從征¶
<pb:KR2k0037_SBCK_047-14a>¶
二年二月利攻交趾城通出兵與戦敗之其衆奔潰諸将請乘勢過¶
江撃之賊必成擒通猶䂊經三日不出兵賊覘知通怯𣸪集餘衆四¶
出攻掠四月䧟昌江城知府劉子輔等死之戊辰利𣸪攻交趾城¶
通欽兵不出利致書與通請和通遂遣人同利進表反方物九月¶
乙未栁升師至隘晋関利具書詣軍門罷兵息民立陳氏之没主¶
其地升等受書不啟封遣人奏聞時賊列柵拒守升連破之直抵鎮¶
夷関如入無人之境時左副總兵保定伯梁銘叅賛軍事尚書李慶¶
皆病郎中史安主事陳鏞見升辞色皆驕以璽書戒諭當防賊設伏¶
慶強起言之升不為俻前至倒馬坡獨與數百十騎先馳渡橋䧟泥¶
淖中&KR1272;隊阻不淂進伏兵四起升中鏢死于是右叅将都督雀聚歛¶
兵餙隊是日梁銘病死明日李慶亦死又明日聚率兵進至昌江¶
<pb:KR2k0037_SBCK_047-14b>¶
賊大驅象以助勢兵隊遂乱聚𬒳擒賊大呼䧏者不殺官軍或死¶
或奔散竟無降者安鏞是日皆死賊百計強聚䧏終不屈遂殺之¶
冬十月戊寅成山侯王通大集軍民官吏出下哨河主壇與黎利¶
盟誓約退師遂宴利且遺利金織文綺表裹利亦奉重寶為謝庚¶
辰沐晟師至水尾縣之高寨賊于水陸拒守道梗不通晟乃督兵¶
造舟遣人分哨逐程而進壬午行在鴻臚寺進利與栁升書言求淂¶
陳氏之後曰暠者實安南王暊三世嫡孫竄身老檛盖二十年乞¶
循　太宗皇帝継絕之明詔使陳氏既㓕而𣸪續一國之人蒙戴¶
天㤙於無窮山癸未黎利遣人進表及方物随王通人至　上曰論¶
者不逹止戈之義必謂與之不武朕亦奚恤人言其與之十一月乙¶
酉朔命行禮部左侍郎李琦工部右侍郎羅汝敬為正使右通政¶
<pb:KR2k0037_SBCK_047-15a>¶
黄驥鴻臚寺卿徐永達為副使賫詔徃諭前安南王陳氏子孫令¶
頭目耆老具實來聞即遣使册封朝貢仍遵洪武舊制總兵官王¶
通等即率官軍各回原衞所交趾都布按三司衛所府州縣官吏旗¶
軍人等各帶家属四還鎮守公差内官内使悉皆曰京發丑叅賛機務¶
工部尚書黄福聞都升死奔還至支積関交人送之出境遂至廣西龍¶
州三年二月召沐晟還閏四月戊申王通還至京師文武羣臣劾奏通¶
及弋謙馬騏等違命擅與賊和棄城旋師之罪命府部法司等官同鞠¶
之悉下錦衣獄籍没其家五月壬子朔李琦等還黎利遣人奉表謝¶
思且言陳氏孫暠於今年正月初十日卒陳氏子孫並絶國人推利¶
謹守其國以俟朝命四年春二月羅汝敬等還黎利及耆老遣頭目¶
貢方物并代身金人尋入貢方物六年夏五月利𣸪陳情謝罪貢方¶
<pb:KR2k0037_SBCK_047-15b>¶
物六月遣行在禮部右侍郎章敞右通政徐琦徃命利權署安南國¶
事利即僣號稱制建東西二都(偽東都在交州府富良江之南即)¶
(古龍編城漢置交趾郡唐置安南都䕶府皆在此其外大羅城乃唐所)¶
(築古羸&KR1454;縣地也偽西都在清華府乃古九真郡治之地)分十三道嘗¶
䧟雲南臨安之寕逺州亦併属焉(分寕逺為七州)乃置百官設學校¶
以經義詩賦取士(分其國為十三道每道設承政司憲察司總兵使司)¶
(倣中国都布按三司也曰山南承政管十一府曰京北承政𬋩四府曰)¶
(山西承政𬋩六府曰海陽承政𬋩四府曰安邦承政𬋩一府曰諒山承)¶
(政𬋩一府曰太原承政𬋩三丙曰明光承政𬋩一府曰諒化承政𬋩二府)¶
(曰清華承政𬋩四府曰又安承政𬋩八府曰順化承政管三府曰廣南承)¶
(政管三府𣣔示其土地之廣强分析為郡縣其實一承政不䏻及中國)¶
<pb:KR2k0037_SBCK_047-16a>¶
(一府或自舊縣升為府如慈山涖仁之類或承政只𬋩一府如安邦諒江)¶
(之類於舊名多有更改割裂猥多不䏻盡記學校之士皆名為生徒循元)¶
(制以經義詩賦取士詩用七言律)宣徳八年利卒(李文鳯越嶠序録)¶
(利僣號改元順天竊位六年死偽謚太祖)九年十月命利子麟仍權¶
署安南國事正統元年六月　詔封麟為安南國王賜塗金銀印¶
七年十一月卒(黎龍偽名麟自是皆有二名盖其国習于欺誕自宋)¶
(元陳威晃已然不獨今也僣號九年改元者二紹平六年大寶三年)¶
(偽謚太宗)八年麟子基隆以名濬紹封天順元年六月奏乞賜衮冕¶
如朝鮮國王例　上不許(實錄名濬三年十月)庶兄冝民弑之而¶
自立四年以名琮紹封國人誅之(基隆偽名濬僣號十七年改元者二)¶
(太利十一年延寕六年偽謚仁宗宜民偽名琮封諒山王僣號僅九)¶
<pb:KR2k0037_SBCK_047-16b>¶
<pb:KR2k0037_SBCK_047-16b>¶
號(仍稱大虞改元天應)自詭為陳氏後晭臣都力士莫登庸叛¶
䧏暠尋𣸪與黎氏大臣阮弘𥙿起兵攻暠敗走獲其子&KR3123;及其黨¶
陳璲等誅之暠與昇奔諒山據長慶太原清都三府登庸與其臣¶
共主晭子譓(思誠第五子&KR2289;偽名琚生子瀅偽名晭濬𬒳弑無子)¶
(國人主晭偽謚父鑌為徳宗既紹封恣行不道為陳暠所弑僣號八)¶
(年改元洪順䧏稱靈隱王後偽縊㐮翼帝)十二年譓請封因國¶
亂不果行以登庸有興𣸪功偽封武川伯總水步諸营兵柄既在¶
掌握潜畜異志十三年黎民臣鄭綏以登庸不臣譓擁虗位乃立¶
其族子酉榜攻其都城譓出奔登庸率兵攻綏綏敗走登庸捕酉¶
榜殺之逼納譓毋乃迎譓歸國十四年登庸自稱為太傅仁國公¶
十六年八月登庸率兵攻陳暠暠敗赱死嘉靖元年登庸自稱安¶
<pb:KR2k0037_SBCK_047-17a>¶
興王謀弒譓譓母潜告譓乃與其臣杜温潤間行淂脱居於清華¶
登庸主其庶弟懬四年六月譓遣使間道來貢并求封為登庸¶
所阻六年三月已夘登庸使其國人范嘉謨偽作㢜禪文遂篡¶
其位改元明徳立子方瀛為偽皇太子尋弒懬九年春正月丁酉¶
登庸禪位于方瀛自稱太上皇退居都齋海陽為方瀛外授擅作¶
大誥五十九條(方灜僣稱大號如故改元大正)秋九月黎譓卒於¶
清華(譓實名椅偽封錦江王灝之子思誠之曾孫也𥘉封沱江王)¶
(晭育為己子椅立偽謚其父灦為哲宗嘉靖元年出奔清華僣)¶
(號六年改元光治𬒳逐後以憂卒或曰登庸襲虜以歸鴆殺之偽縊)¶
(恭皇帝黎民傳十丗歷一百十年)十五年閏二月已未譓子寕差¶
頭日鄭惟憭泛海至京歷奏登庸僣逆之罪(寕實名檉嘉靖九年)¶
<pb:KR2k0037_SBCK_047-17b>¶
(譓死於淸華故臣主之僣改元元和十二年登庸攻清華寕奔廣)¶
(南境占城界音問不通故臣𣸪主其弟憲以拒登庸僣改元光照)¶
(十五年六月亷知寕所在憲偕討賊将軍偽福興侯鄭惟悅等迎)¶
(寕歸清華惟慨者惟憭之弟也盖志在𣸪讐以續黎祀而竟㓕亡)¶
(矣)十六年春二月命咸寕侯仇鵉佩征蛮将軍印充總兵官總¶
督軍務改太子賔客工部尚書毛伯温為兵部尚書兼都察院右¶
都御史叅賛軍務尋以黎寕所奏未審真偽且全地方官員泛冝¶
撫剿夏五月辛夘召提督両廣兵部侍郎潘旦還南京佐理部¶
事以廵撫山東右僉都御史蔡經為兵部右侍郎兼右僉都御¶
史代之(先是旦䟽謂莫氏奸雄之賊黎氏亦逆利之裔律之以中国之)¶
(法固皆非所冝主䖏之以夷狄之道則元昊可爵不義可侯而黎利)¶
<pb:KR2k0037_SBCK_047-18a>¶
(可王也二氏紛爭兵甲未息皆𣣔假天朝名號以為之主彼阮未定)¶
(我誰適従盖其意𣣔静以觀变也尚書毛伯温恐其忤已故奏昜之)¶
㝷勅両廣雲南調集兵粮十七年六月蔡經奏言水陸進兵其路¶
有六計兵姑以三十萬為率以一年為期合用粮餉已該一百六¶
十二萬石而造舟買馬犒劳噐械諸費又大約用銀七十三萬餘¶
両十八年七月莫方瀛上表乞䧏十九年春正月庚午方瀛卒¶
登庸以其子福海嗣(方瀛少為縣庠生知書頗有等畧嘉靖十八年)¶
(秋自將襲叛人己廣殺之歸而病死登庸立其孫福海僣號改元光)¶
(華)三月仇鵉毛伯温至廣東省城移檄諭之尋與蔡經督兵徃南¶
寕冬十月召鵉還京以鎮守總兵官安逺侯栁珣代之冬十一月己¶
未登庸靣縛素衣繋組降于鎮南關歸欽州凘凛古森丫葛金¶
<pb:KR2k0037_SBCK_047-18b>¶
勒四峒其侄莫文明代賫登庸䧏本至京言黎寕實阮淦之子詔¶
收安南國王印以登庸為安南都統使司都統使二十一年六月¶
登庸卒勅諭以莫福海襲職二十二年六月福海遣使表謝自是¶
來貢不絶二十五年五月福海卒其子宏瀷㓜國内爭襲交兵(先)¶
(是登庸以石室人阮敬為義子偽封西寕侯敬𣸪以方瀛次子敬典)¶
(為婿通於方瀛妻武氏因淂耑兵柄福海卒宏瀷方五歲敬挟宏)¶
(瀷自恣登庸次子正中與文明避于都齊其同軰阮如桂范子儀)¶
(諸人亦各還田里既而阮敬以兵侵海陽遂逼都齋莫正中阮如桂)¶
(諸人共集兵禦之不勝遂各奔散或云登庸福海之死皆敬鴆殺之也)¶
二十六年三月有黑石殞于廣州懐逺驛時安南莫正中莫文¶
明莫福山率其家属百餘人避難至欽州投訴觧赴軍門提督侍¶
<pb:KR2k0037_SBCK_047-19a>¶
郎張岳總兵平江伯陳圭奏彂韶州肇處清逺安挿給米有差¶
(石殞于驛者三中所為大占者曰外夷分崩離析之象也七月軍)¶
(門觧送欽州投訴安南國人莫正中及其從弟莫文明等至驛軍)¶
(門收其行李銀両而封固之使人䕶送暫居于此然後安挿此隕石)¶
(之兆也)二十七年安南范子儀范子流等率㓂欽州官兵執誅之(子)¶
(儀子流偽稱侯伯副叅等號率舟師擁衆至欽州詐稱宏瀷己卒)¶
(以迎莫正中嗣職為名圍城刦村殺傷官兵提督侍郎歐陽必進)¶
(奏改福建指揮俞大猷于廣東都司督調漢逹土兵一萬員名禦)¶
(之生擒范子流俘斬一千二百名顆子儀乘風遁還既而宏瀷擒之)¶
(凾首軍門)亷州知府胡鰲立平安南逆黨碑二十八年安南莫¶
敬典討子儀餘黨盡誅之䕶送宏瀷至鎮南関勘明奏令襲職¶
<pb:KR2k0037_SBCK_047-19b>¶
三十年以宏瀷襲安南都統使(宏瀷襲職後在阮敬掌握中屡)¶
(為登庸臣黎伯&KR0784;所攻出奔海陽自是不䏻赴関領職而貢使亦)¶
(不䏻行矣<折 t="33"/>李文鳯月山叢談莫登庸其先不知何許人或云本)¶
(廣州東筦縣蛋民其父流寓安南海陽路宜陽縣古齋社社長名)¶
(之曰萍盖無定跡之義戲語也萍生登庸及撅父子以漁為業登庸)¶
(有勇力黎瀅以為都力士信任之正徳十一年從陳暠作亂弒瀅)¶
(昺敗登庸𣸪降暠死登庸𣸪襲殺其子昇潜謀不軌椅不䏻制)¶
(尋逼納椅母矯命自封以至篡國而終為義子阮敬所鴆天遒豈)¶
(無知者哉莫文明告变則敬之弑逆明矣黎氏故臣如武文淵居)¶
(交岡地近運花滩據上流擁強兵福海嘗以兵五萬攻之大敗而歸)¶
(若雲南師出討敬以文淵為先鋒郷導我師為殿順流東下直抵)¶
<pb:KR2k0037_SBCK_047-20a>¶
(龍編勢如破竹耳昔毛伯温上䟽謂黎寕無是入𣣔截去愚越嶠)¶
(序録黎檉偽名寕之託後愚承乏臨元淂武氏牌文仍稱元和十)¶
(四年詢知寕尚在彼廣南境上則亦可為阮氏立一敵也包茅不入)¶
(王法必討夫兵豈患不足哉廣西可淂十二萬又取湖廣土兵六萬)¶
(各衛兵四萬江西廣閩召募八萬即可淂三十萬雲南兵五萬武)¶
(文洲亦可淂五萬共四十萬衆當横行越裳之地敬不足平矣罪)¶
(人既淂之後<折 t="33"/>詔分析其地以卑有功如交趾故城仍以莫氏為)¶
(都統使武文洲有功即以為清化路宣撫黎寕若存亦量割地授)¶
(之其餘分授比之麓川老撾等例我中國一無所私焉務使犬牙)¶
(相制大小適均都統與宣撫知府各不相轄使各淂自選其属三)¶
(年朝貢各淂專逹則人人喜于淂地淂官必當恭事中國)¶
<pb:KR2k0037_SBCK_047-20b>¶
(矣)¶
　疆域東至海三百二十里西至雲南老撾宣慰司界五百¶
　六十里南至占城國界一千九百里北至廣西思明府憑祥縣¶
界四百里自其國至南京七千七百二十里至京師一萬一千一¶
　百六十五里(一統志宋武經總要交趾路自州西南陸行取馬)¶
(擾路至瀼州二百七十里又二百四十里至䘵州又二百里至交)¶
(州天寶以前陸行凢二十驛一說南渡鬰江西南行經覊縻五)¶
(州至交州約六百里安南城西至爱州界小黄江口四百十六里)¶
(至長州界靖江鎮百五十里西北至峯州界論江口水路百五十)¶
(里東至宋鳶界小黄江口五百五十里北至武定江二百五十里)¶
(太平興國中伐交州命蘭州團練使孫全興帥三将兵由邕)¶
<pb:KR2k0037_SBCK_047-21a>¶
　州路進師宋人所紀未淂其要領不如一統志據舊版籍之淂¶
　其真也故特書于此¶
　按洪武六年春正月廣州衞指揮僉事楊景討平海北諸盗¶
　令雷州衛千户王清等追捕逋賊羅己終於潘浦乃會海南官¶
　軍追已終于烏雷門十二月討已終於欽州淂安南報乃還或¶
　報已終逃徃交阯楊景即命王清同海南千户周旺汪滿等捕¶
　之獲賊從黄三舎等五百八十三人又獲亷州府石頭昆城大亷¶
　賊沈三秀等四人随據頭目李福等獲己終同伴叛首偽千户蘓¶
　禧高等四人及雷州衞僉事朱宣武欽州沿海廵檢昌庸具報¶
　於龍門七十二徑等䖏捕獲己終賊伴云己終先于三月二日¶
　為賊所殺賊衆潰散并安南國雲屯海鎮經畧史関報相同景¶
<pb:KR2k0037_SBCK_047-21b>¶
　乃率原部舟師還衛　雲屯海鎮在交阯新安府雲屯縣之雲屯¶
　山在大海中番賈舟舶多萃于此永楽中置市舶提舉司其¶
　山摩空直聳両山對峙一水中通自海南黎母山彂船西行¶
　水程九百里至海寶山自海宝北行水程三百里取鷄唱門入雲¶
　屯鎮就此鎮轉入新安府或徃安邦州永楽七年八月廣東廵¶
　海副總兵指揮李珪奏交趾賊船至欽州魚洪村刦掠百姓燒¶
　燬房屋官軍追至交阯萬寕縣海上遇賊船二十餘艘官軍¶
　奮撃敗之殺賊反溺死者無筭獲藤歩船一艘梟賊首于海上¶
　械送賊首范牙阮邊等并家属男女至京命法司鞫治如律是¶
　時我兵全勝彼方敗㓕尚肆刦掠由此觀之欽州乃彼此㓂賊徃¶
　來之衝龍門江諸要地不可以不防也莫登庸入鎮南関時翁萬¶
<pb:KR2k0037_SBCK_047-22a>¶
逹暗使画工圖其形貌桶中大面似有福者毛伯温嘗出以示人¶
廣東左方伯楊銓後對人云此必偽為彼登庸安肯来盖夷情詭¶
詐大氐類此¶
安南貢献方物有金銀噐皿熏衣香䧏真香沉香速香木香黒¶
線香白絹犀角象牙𥿄扇舶使常至廣州唐土貢金銀玳瑁¶
辟亀皮蕉檳榔鮫革蚺蛇膳翠羽藤噐白蠟豆蔲紗絁孔雀尼¶
金薄黄屑象齒犀角宋土貢紬絹紋縭七宝裝交椅銀盤異獸¶
馴犀馴象金珠沉水香良馬金銀香物¶
占城國古越裳氏界本秦象郡林邑縣地漢為象林縣属曰南¶
郡其地西去廣州二千五百里東濱滄海西際徐狼今瓜哇南¶
接扶南今真臘北連九徳今安南東西五百里而贏南北千里¶
<pb:KR2k0037_SBCK_047-22b>¶
城去海百二十里去日南界四百餘里其郎湖浦口有秦象郡墟¶
城猶存其南界水歩道二百餘里有西屠夷亦稱王馬援因植¶
二鉰柱以表漢界馬援北還畱遺兵十餘家居壽泠岸南而對銅¶
柱悉姓馬至隋有三百餘户交州以其流寓號曰馬流言語衣服尚¶
與華同山川移昜銅柱今𣸪在海中柱于象林南界與西屠国分¶
漢之南壃又云銅柱山周十里形如倚盖西跨重巖東臨大海屈¶
膠道里記林邑大浦口有五銅柱焉按水經註言銅柱在林邑不言¶
在飲江疑銅柱在欽者唐馬總所植漢末大乱功曹子區連殺縣令¶
自號為王謂之林邑國吴時通使赤烏十一年交州取其區粟大¶
戰于湾浦数世後其王無嗣外甥范熊代立傳子逸晋建興中夷¶
奴范文教逸制造城池宫室兵陣噐械王爱信之咸康二年逸死文¶
<pb:KR2k0037_SBCK_047-23a>¶
篡位都典沖去海岸四十里水經註林邑城西南角髙山長嶺連接¶
天鄣嶺北接澗大源淮水出那郍逺界二重長洲隱山繞西衞北迴¶
東其嶺南開澗小源淮水出松根界上山&KR0676;流隱山繞南曲街廻東¶
合淮流以注典沖其城西南除山東北瞰山重壍流浦周遶城下東¶
南壍外因傍薄城東西横長南北縱狭北邊西端迴祈曲入城周¶
圍八里一百歩塼城二丈上起塼墻一丈開方隟孔上倚板板上¶
層閣閣上架屋屋上構楼高者六七丈下者四五丈飛觀䲭尾近¶
風拂雲縁山瞰水騫翥嵬㠋但制造壯拙耳時交州刺史姜荘使¶
所親監日南郡並貪殘臺遣夏侯覧為太守尤侵刻文貪日南¶
肥沃𣣔畧有之至是月民之怨襲殺覧以其屍祭天交州刺史朱¶
藩遣督䕶戍日南文𣸪㓕之進㓂九徳郡害吏民十八九永和五¶
<pb:KR2k0037_SBCK_047-23b>¶
年文死子佛立猶屯日南七年交州刺史楊平九真太守灌邃¶
討佛走之佛乃請䧏隆安三年佛孫胡逹𣸪㓂日南九真諸郡¶
無歳不至殺傷甚多交州遂至虗弱至其孫文敵為扶南王子當根¶
純所殺大臣范諸農平其乱自立為王諸農死子陽邁立陽邁死子¶
咄立𣸪名曰陽邁宋元嘉二十年使振武捋軍宗慤與交州刺史¶
檀和之討之語在和之傳其後遣使朝貢齊梁陳時或不賓服隋遣¶
大将軍劉方及欽州刺史寗長真伐之語在事紀其王梵志遣使謝¶
罪於是朝貢不絶唐貞觀中其王頭黎死子鎮龍𬒳弑國人更立¶
頭黎女為王國人不服立頭黎姑之子諸葛地為王妻以女其國¶
乃定至徳後以國在環州界更號環王王所居曰占城又以占城¶
名之元和三年犯安南時楊於陵為嶺南節度使遣兵撃走之¶
<pb:KR2k0037_SBCK_047-24a>¶
白居易草制勅于陵省所賀安南破環王國賊帥李楽山等三萬¶
人者其忠卿蛮夷犯疆方鎮致討兇徒䘮敗荒徼清平卿素藴忠¶
誠又連封壤疾既同于山薮勢益壯于輔車想聞捷書當倍慰¶
愜載省所賀深見乃懷安南都䕶張舟責其朝献不至執偽都¶
統斬首三萬級虜其王子獲戰象舠鎧黄巣乱後嶺海多虞¶
史亦絶書五季周顕徳五年其王釋利因徳漫遣使朝貢表以貝¶
多葉書之始自稱占城國云宋建隆二年其王釋利因陀盤遣使¶
朝貢開寶五年其王波羙稅褐印茶遣使蒲訶散朝貢即前二次¶
所遣者也太平興國二年其王波羙稅陽布印茶遣使李牌来貢¶
六年交州黎桓上言𣣔以占城俘来献太宗令廣州止其俘存撫之¶
給衣服資粮遣還占城詔諭其王七年遺使乘象入貢詔畱象廣¶
<pb:KR2k0037_SBCK_047-24b>¶
州畜養之八年伐交趾水陸象馬数萬黎桓撃走之俘斬千計雍¶
熈二年其王施利陀盤吴日歡遣使献方物且訴為交州所侵掠¶
三年其王劉継宗遣使李朝仙来貢儋州上言占城人蒲羅遏為¶
交州所逼率其族百口來附四年秋廣州上言雷恩州関送占城夷¶
人百五十餘口来歸分隷南海清逺縣端拱元年廣州又言占城¶
夷人忽宣等族三百餘人来附淳化元年新王楊陀排自稱新坐¶
佛逝國遣使來貢訴為交州所攻上賜黎桓詔令各守境尋賜其¶
王白馬兵噐諸畨聞之不敢侵侮至道元年上表謝㤙併獻方物¶
且言本國流民三百散居南海蒙㫖放還今猶有在廣州者舊有¶
進奉夷人羅常占見駐廣州乞随其舶船歸國上從之𣸪賜白馬¶
二遂為常制咸平二年嗣王楊晋俱毗茶室离入貢再至乃詢知¶
<pb:KR2k0037_SBCK_047-25a>¶
其避交人奔於佛逝去舊都七百里大中祥符三年嗣王施離¶
霞離鼻麻底淂金毛獅子於三佛齊四年來献天禧二年嗣¶
王尸嘿排摩惵遣使入貢言國人詣廣州或風漂船至石塘即果¶
歲不逹矣石塘在崖州海靣七百里外下䧟八九尺者也天聖七年¶
奉表進鳯八年嗣王陽𥙷孤施離皮入貢慶暦元年廣東啇人¶
邵保見軍賊鄂隣百餘人在占城命轉司選使臣賫詔書噐幣¶
賜其王購鄰致闕下餘黨令就戮之眀年十一月其王刑卜施離¶
值星霞弗遣使献馴象嘉祐元年其使蒲息陁琶貢方物還至¶
太平州沉失行槖眀年正月詔廣州賜銀千両七年其王施¶
里律茶盤麻常修武俻以禦交趾由廣東路入貢請賜白馬從¶
之熈寕元年其王楊卜尸利律陀般摩提婆入貢乞市驛馬令¶
<pb:KR2k0037_SBCK_047-25b>¶
於廣州買騾以歸建炎二年其王楊卜麻疊入貢紹興二十五¶
年子鄒時䦨巴嗣封乾道三年子鄒亞娜嗣掠大食國方物耒¶
貢為大食所訴遂不議其封七年閩人有浮海之吉陽軍者風¶
飘至占城見其国與真臘乘象以戦無大勝負乃説王教以騎射¶
王大悅具舟送之吉陽市馬淂数十匹歸戰大㨗明年𣸪来瓊¶
州拒之憤怒大掠而歸知吉陽軍林寶慈奏聞淳熈二年嚴馬¶
禁不淂售外畨三年占城歸所掠生口惟存八十三人求通啇¶
不許四年占城以舟師襲真臘入其國都慶元五年真臘大㪯¶
伐占城以𣸪讐殺戮殆盡俘其主以歸國遂亡其地悉歸真臘¶
因名占臘云其後國王或曰真臘人也又曰占城恢𣸪無可據者¶
今其國近瓊州順風一日可至建都臨海曰新洲港所居屋¶
<pb:KR2k0037_SBCK_047-26a>¶
宇門墙俱甃以灰甎雕镂𥪡木為猛獸状周磚垣為城以兵¶
甲薬鏃刀鏢守之元至元十五年既㓕宋遣人至占城還言¶
其主失里咱牙信合八刺哈迭瓦有内附意詔封占城郡王十¶
七年其王保寶旦拏囉耶卭南詙占把地囉耶遣使貢方物¶
奉表降十九年以其國主孛由補刺者吾既内属即其地¶
立省而其子𥙷的負固不服遣兵征之自廣州航海至占城港¶
港口北連海海旁有小港五通其国人州東南北山西旁木城官¶
軍依海岸屯駐占城兵治木城四面約二十餘里起楼棚立囘¶
囘三梢砲百餘座又木城西十里建行宫分遣瓊州安撫使陳¶
仲逹等三道攻之以萬人建旗鼔出木城拒戰乘象者数十亦¶
分三隊迎敵矢石交下自夘至酉賊敗北官軍入木城合撃之¶
<pb:KR2k0037_SBCK_047-26b>¶
殺溺死者數千人其王與其臣逃入山使報荅者来求䧏官軍¶
𣸪駐城外既歸欵然終無順志　本朝洪武元年其王阿荅¶
阿者遣使入貢二年春二月辛未遣行人吴用賜以璽書曰今¶
年二月四日虎都蛮奉虎象至王之誠意朕巳具悉然都未至¶
朕之使己在途矣朕之遣使正𣣔報王知之曩者我中國為胡人¶
竊據百年遂使夷狄布滿四方癈我中國之彛倫朕既以彂兵討¶
之垂二十年芟夷既平朕主中國天下不安恐畨夷未知故遣¶
使以報諸国不期王之使者先至誠意至䔍朕甚嘉焉今以大¶
統曆一本織金綺紗羅絹五十疋專人送使者歸且諭王以道¶
能奉若天道使占城之人安于生業王亦永保禄位福及子孫¶
上帝寔鍳之王其勉圖勿怠十三年九月遣使入賀萬壽聖節¶
<pb:KR2k0037_SBCK_047-27a>¶
諭其勿與安南交兵永楽元年遣使告諭即位六月其王占¶
巴的頼遣使奉金葉表文耒朝貢方物且言安南侵掠請䧏¶
勅戒諭者再　上遣行人蔣賓王樞使徃其國賜以絨綿織¶
金文綺紗羅而勅安南胡&KR1039;令其息兵修好尋賜鈔幣并賜¶
勅諭曰王𣸪奏安南侵擾等事已再勅責胡&KR1039;王亦以修徳¶
務善以保國人如&KR1039;㝠頑不悛由在于彼朝廷自有䖏置四¶
年七月勅廣東都指揮司選精兵六百人以䏻幹千百户領¶
之具噐甲糗粮由海道徃占城㑹合軍馬八月遣内官馬彬¶
等賫勅諭以伐安南賜以鍍金銀印及紗㡌金帯黄金百両¶
白金五百両織金文綺衣二襲并綿綺紗羅等物占巴的頼遂¶
出兵助征𣸪遣太監王貴通賫勅徃勞之賜白金三百両綵幣¶
<pb:KR2k0037_SBCK_047-27b>¶
二十表衷五年五月奏言克取安南所侵地献俘貢方物謝¶
㤙　詔嘉奨之六年十月遣其孫舎揚該奉表貢象及方物¶
謝恩比還賜真金印及黃金百両白金五百両錦綺紗羅五十疋¶
綵絹百疋且賜勅嘉勞之七年八月遣使奉表謝㤙貢犀象等物¶
八年九月𣸪遣使濟標等貢象并金銀噐物仍遣馬彬送濟標¶
還國就賫勅以文幣賜之十三年四月遣其孫舎阿那沙等奉¶
表貢方物冬十一月兵部尚書陳洽言𥘉討黎賊及陳季擴之時¶
占城國王雖聴命出兵來助然實懐二心圖唇齒相依徘徊¶
觀望愆期不進及進至化州乃大肆虜掠以金帛戦象資季¶
擴季壙亦以黎蒼之女遺之𣸪納季擴之舅陳翁挺及鄧鎔之¶
弟鍜等男女三萬餘人又侵奪升華府所隷四州十一縣地¶
<pb:KR2k0037_SBCK_047-28a>¶
驅掠人民厥罪季擴一等爾夫有罪必討請彂兵征之　上¶
以交趾既平民方安業不忍窮逺夷但遣使賫勅諭占巴的¶
頼曰爾乆罹安南茶毒屡請彂兵除害朕既命師平之郡縣其地¶
爾頼以安當思感徳守分用保爵土若隂蓄二心悖違天道不撫下¶
人不歸侵地安南覆轍在前爾其鍳之自是屡貢惟十一年遣行¶
人徃勞餘如畨夷常例十五年侵據升華府傳至摩訶貴由景¶
泰末死其弟盤羅悅遣使奉表入貢即遣其使逋沙婆利賫勅¶
并賜綵幣自是屡為安南所侵財用兵刀日以衰耗成化中其¶
王為安南兵所逼徙居赤坎邦都郎遣使請封而安南陪臣據¶
其國都使臣馮乂等誤封之嗣王古來&KR3237;海奔至廣州投詐表¶
<pb:KR2k0037_SBCK_047-28b>¶
文以来朝為辞督府屠滽委叅議姜英勘實䕶送至京時安¶
南納其叛将而助之虐為申言古来不當嗣於是古来晋廣州¶
力辯其冤滽從僉議謂册印有古耒名宜奏聞卑諸古来遂移¶
文諭安南数其不䏻䘏鄰之義折其奸萌道之順逆安南聴泛¶
不敢肆其兇狡乃選官軍二千令東筦南頭啇人張宣領之䕶¶
送古來至新洲港淂反其囯弘治十八年古来卒沙古卜洛¶
嗣正徳五年詔遣給事中李貫行人劉廷瑞賫勅册徃封為¶
占城國王十二年來朝貢震澤紀聞吴惠字孟仁東吴人年¶
二十運餉至京途中日歌古詩或言于縣令令竒之召為弟子¶
員舉永楽甲辰進士洞庭有進士自惠始授行人喜言事奉命¶
使占城還至七州洋大風舟㡬覆正使給事舒某注不知所為¶
<pb:KR2k0037_SBCK_047-29a>¶
惠為文以祭祝融與天妃之神俄而開霁還陞桂林守義寕峒¶
蛮楊氏結苗人為乱藩臬議進兵征之公止之曰義寕吾属吾徃¶
撫之不從用兵未晚乃肩輿從十餘人入其峒山石攢峭如劒㦸¶
猺人騰躍如飛聞太守至奔吿于其酋出迓惠諭之曰吾若属父¶
母也宜聴吾語衆唯唯惠因為陳逆順禍福楊泣下畱数日歷觀¶
諸屯形勢以数千人衞出境歸報罷兵明年武岡州盗起宣言推¶
義寕峒主為帥藩臬咸尤惠恵曰吾當任其咎乃遣人至義寕群猺¶
從山巔望見惠使即遥拜言不敢反状且求雪武岡之誣盗計遂¶
沮迄惠在郡無敢騷窃者天順三年十月陞廣東右參政支正三¶
品俸卒惠别有日記畧云正統六年七月奉使占城立嗣王十二¶
月某日彂東莞次日遇烏猪洋又次日過七州洋瞭見銅鼓山¶
<pb:KR2k0037_SBCK_047-29b>¶
次至獨猪洋見大周山次至交趾洋有巨洲横截海中恠石亷¶
利風横舟礙之即糜碎舟人不勝恐湏臾風急過之次日至占城¶
外羅洋校柸墅口廿九日王遣頭目迎詔寶船象駕笳鼓填咽¶
旌麾䁆靄㲲衣椎髻前後奔馳至行宫設宴王秉象迓於國門戴¶
金花冠纒瓔珞環帳列戈㦸以群象為衞既宣詔王稽首受命¶
上元夜王請賞烟火爇況香燃火樹盛陳楽舞五月六日回洋¶
十五日瞭見廣海諸山遂收南門以還廣東其國臘月猶暑民¶
多祼袒士著苧衣南阡稲熟北秧猶青其樹多梹榔紅蕉椰子其¶
人極弱夜鼓八更為節嘉靖二十一年再至男日抵齋¶
　按占城之先本林邑一縣属日南郡漢末迄晋侵郡地范文¶
　攻旁國并之永和三年攻䧟日南遂據其地告交州刺史朱¶
<pb:KR2k0037_SBCK_047-30a>¶
　蕃以求日南北鄙横山爲界後九真太守討佛走之追至其¶
　國時五月立表日在表北影在表南九寸一分自北影之南故¶
　開北户以向日此大較也郡名日南盖治于此疑吴晋以後所置日¶
　南郡乃其属縣其後侵暴諸郡兼并旁國疆域日大延袤至三¶
　千里或曰千里盖乍強乍弱不可定也要之實有日南郡三之¶
　二非𣸪舊縣矣漢書所謂日南徼外者盖日南徼内則皆漢¶
　地也¶
　占城貢献方物有象象牙犀犀角孔崔孔雀尾橘皮抹身香¶
　龍腦熏衣香金銀香竒南香土䧏香檀香栢水香燒碎香花¶
　梨木烏木蘓木花藤香蕪蔓畨沙紅印花布油紅綿布白綿¶
　布烏綿布圓壁花布花紅邊縵雜色縵畨花手巾帕兠羅錦¶
<pb:KR2k0037_SBCK_047-30b>¶
　𬒳洗白布泥使回令於廣東布政司管待¶
真臘國在占城西南自占城順風三晝夜可到或云半月西南去¶
林邑三千餘里水歩道通一曰吉蔑又名甘孛智本扶南属國¶
東距車渠西有朱波唐書作驃北近九真南瀕海距州十日程¶
其王姓刹利日漸強盛隋時始通中國傳至伊金那貞觀初¶
遂并扶南而有之唐人虬髯客傳謂兼并扶南疑為寓言扶南¶
即狼㬻躶國九真郡水東南流逕船官口下注大浦之東湖潮水¶
日夜長七八尺從此以西朔望并潮一上七日水長丈六七七日後日¶
夜分為再潮水長一二尺四時髙下一定水無盈縮是日海運兼各象¶
浦一曰象水也是為徼外之夷皆躶身男以竹筒掩体女以樹葉蔽¶
形雖習俗猶耻無蔽惟依瞑夜與人交市闇中齅金便知好悪明朝¶
<pb:KR2k0037_SBCK_047-31a>¶
曉視皆如其言盖自徼外皆然不獨扶南其先女子為王號曰葉¶
栁栁音聊即葉調国其南有激國人名混潰來伐葉栁䧏之¶
遂以為妻惡其躶教着貫頭国内效之男子着橫幅今干浸也¶
其後天竺僧憍陳如有其国教國人事天神每旦誦經呪故易¶
丗既乆真臘重僧云民色甚黑號為崑崙婦女多有白者生女九¶
歲請僧誦經作梵法去其童身點其額為吉利名曰陣琰十歲即嫁¶
城周圍可二十里郭下二萬餘家石濠廣二十餘丈餘城三十所¶
各有数千家王宫及官舎皆面東城門上有石佛頭五餙其中者¶
以金當國中有金塔金橋王宫在其北近門周圍可五六里其正室¶
瓦用鉛凡歲時一㑹則羅列玉猿孔雀白象犀牛於前名曰百¶
塔州金盤金碗盛食諺云冨貴真臘也永徽初并有鳩宻富那迦¶
<pb:KR2k0037_SBCK_047-31b>¶
<pb:KR2k0037_SBCK_047-31b>¶
毘牙遣陪臣柰職等九人朝貢方物賜鈔幣表裹初中官徃使¶
真臘将歸有從行軍三人遁索之不淂國王以其國中三人從中¶
官歸𥙷伍至是禮部引見　上曰中國人自遁何預彼事而責¶
償且淂此三人語言不通風俗不諳吾焉用之况其皆自有家寕¶
楽處此爾禮部給之衣食予道里費遣還真臘尚書李至剛¶
等言臣意中國人必非遁於彼者或爲彼所慝則此三人亦不當¶
遣　上曰不用逆詐爲君但推天地之心待人可也三年參烈¶
婆毘牙死命序班王孜徃祭之封其長子參烈昭平牙爲王賜¶
之綵幣等物十七年三月參烈昭平牙遣使奉金&KR0866;表文貢¶
則象方物¶
　按真臘疆域一綂志東際海西接蒲甘南連加囉希北抵占¶
<pb:KR2k0037_SBCK_047-32a>¶
　城國似與古不同¶
　真臘貢献方物象象牙蘇木胡掓黄蠟犀角烏木黄花木¶
　土䧏香寶石孔雀翎使回令于廣東布政司管待¶
瓜哇國古訶陵也一曰闍婆又名莆家龍在真臘之南海中洲¶
上舊唐書東與婆利西與堕婆登北與真臘接南臨大海宋史東¶
至海一月汎海半月至崑崙囯西至海四十五日南至海三日汛海¶
五日至大食國北至海四日西北汎海十五日至渤泥國又十五日至¶
三佛齊國又七日至暹邏國又十日至柴歷亭抵交趾逹廣州其¶
属國有蘓吉丹打板打綱底等國木為城有文字知星暦夏至立八¶
尺表景在表南二尺四寸宋元嘉九年始通中國後絶至唐貞觀¶
二十一年與堕和羅堕婆登皆遣使入貢天寳中自闍婆遷于婆¶
<pb:KR2k0037_SBCK_047-32b>¶
露伽斯城宋淳化三年其王穆羅茶遣使朝貢元時始稱瓜哇¶
世祖大舉兵征之不克後命将史弼破其國擒酋長以歸㝷放¶
還　本朝洪武二年三月遣行人吴用賜爪哇國王璽書曰中¶
國正統胡人窃據百有餘年綱常既墮冠履倒置朕是以起¶
兵討之垂二十年海内悉定朕奉天命己主中國怒遐邇未聞¶
故專報王知之使者已行聞王國人掜只某丁前奉使于元還至¶
福建而元亡因耒居京師朕念其乆離瓜哇必深懐念今𣸪遣人¶
送還頒去大綂曆一本王其知正朔所在必䏻奉若天道俾瓜哇¶
之民安于生理王亦永保椂位福及子孫其勉圖之勿怠三年其¶
王昔里八逹刺遣使朝貢納元所授宣勅二道封為國王八年¶
二月令三物齊瓜哇山川之神附祭於廣東山川之次先是礼¶
<pb:KR2k0037_SBCK_047-33a>¶
部尚書牛諒言京都既罷祭天下山川其四夷山川亦非天子所¶
當躬祀乃命别議其礼以聞至是中書及礼部奏以外夷山川附¶
祭于各省如廣西則冝附祭安南占城真臘暹羅鎖里廣東則冝¶
附祭三佛齊瓜哇福建則冝附祭日本琉球渤泥遼東則宜附祭¶
髙䴡陜西則冝附祭甘肅㭆甘烏思藏京城更不湏祭又言各省¶
山川弊風雲雷雨阮居中南白其外夷山川神位宜分東西同壇¶
共祀上可其奏命中書頒行之将祭則遣官一人徃監其祀十¶
三年十月其王八逹那巴那務遣其使阿烈彛烈時奉金葉¶
表入貢使者晋月餘遣還因詔諭其國主曰聖人之治天下¶
四海内外皆為赤子所以廣一視同仁之心朕君主華夷撫御¶
之道逺邇無間爾邦僻居海島頃常遣使中國雖云修貢寔則¶
<pb:KR2k0037_SBCK_047-33b>¶
慕利朕皆推誠以禮待焉前者三佛齊國王遣使奉表来請印¶
綬朕嘉其慕義遣使賜之所以懐柔逺人爾柰何設為奸計誘¶
使者而殺害之豈爾恃險逺故敢肆侮如是與今使者来本𣣔枸¶
晋以其父母妻子之恋夷夏則一朕推此心特命歸國爾國王¶
當省已自脩端秉誠敬母蹈前非干怒中國則可以守冨貴¶
其或不然自致殃咎悔得無及三十年諸番阻絶無啇旅以三¶
佛齊為瓜哇属國命禮部移文暹羅轉逹瓜哇知之溪分為¶
東西二國永楽元年九月西王都馬板遣使奉表朝賀即位¶
貢五色鸚鵡孔雀及方物賜鈔并襲衣文綺表裹二年十月東王¶
孛令逹哈遣朝貢方物且奏請印章命鑄鍍金銀印賜之并賜¶
鈔幣三年西王都馬板遣使奉表貢方物時其傍近牒里日夏¶
<pb:KR2k0037_SBCK_047-34a>¶
羅治金猫里三國各遣使以方物同來朝貢俱賜文綺襲衣四¶
年三月西王𣸪来貢珍珠珊瑚空青等物三月東王遣使貢馬¶
俱賜錢鈔及幣有差四年閠七月西王遣使朝貢丑言東王不¶
當立己撃㓕之䧏　詔切貴五年上表請罪願償黄金六萬¶
両𣸪立孛全逹哈之子泛之六年十二月都馬板遣使献黄金萬¶
両謝罪禮部臣言所償金尚負五萬両冝下法司治之　上曰¶
朕於逺人𣣔其畏罪而已豈利其金耶今既䏻知過所負金悉¶
免之仍遣使賫勅諭意并賜之鈔幣八年十二月都馬板遣使¶
上表貢馬及方物十一年九月遣使來貢及還　勅諭都馬板¶
曰前内官吴賓等還言恭事朝廷礼待勅使有加無替比聞王以¶
滿刺加國索舊港之地而懐疑俱朕推誠待人若果許之必有勅¶
<pb:KR2k0037_SBCK_047-34b>¶
諭今既無朝廷勅書王何疑爲下人浮言慎勿聼之今賜王文綺¶
紗羅至可領也十三年更名楊惟西沙遣使謝恩十六年十九年¶
皆貢而東王久不至盖己爲所并矣天順四年八月其王都馬班¶
遣使奉表朝貢方物賜宴賞賫之仍命其使賫勅并綵幣表¶
裏歸賜其王及妃自是不可考¶
　按瓜哇疆域一統志東抵古女人國西抵三佛齊國南抵古大¶
　食國北界占城國自占城起程順風二十晝夜可至其國地¶
　廣人稀甲兵薬銃爲東洋諸番之雄佛書所云鬼國即此地¶
　也其港口入去馬頭曰新村屋店連行爲市買賣啇旅最衆¶
　三佛齊爲其所并名舊港以别于新村¶
　瓜哇貢献方物胡椒蓽茇蘇木黄蠟烏爹妮金剛子烏木畨紅¶
<pb:KR2k0037_SBCK_047-35a>¶
　土薔薇竒南香檀香麻藤香速香䧏香木香乳香龍腦血竭¶
　内豆&KR1740;白豆&KR1740;藤竭阿魏蘆薈没薬大楓子丁皮畨皮鼈子¶
　閩䖝薬碗石蓽澄茄烏香寳石珎珠錫西洋鉄鉄鎗摺鉄刀苾¶
　布油紅布孔雀火鷄鸚鵡玳瑁孔雀尾翠毛寉頂犀角象牙¶
　亀筒黄熟香安息香使回令于廣東布政司管待¶
三佛齊國古干陀利也在占城之南相距五日程居真臘瓜哇之¶
間所𬋩十五州其属國有單馬令凌牙斯蓬豊登牙儂細蘭等¶
國其王號詹卑其人多姓蒲梁天監元年入貢後絶唐天祐𥘉始¶
通中國宋建隆𥘉其王悉利胡大霞里遣使朝貢淳化三年冬廣¶
州上言其使蒲押陀黎前年来貢自京回聞本國為闍婆所侵¶
即瓜哇住南海一年今春乘舶至占城偶風信不利𣸪還乞䧏¶
<pb:KR2k0037_SBCK_047-35b>¶
詔諭本國從之熈寕十年使大首領地華伽囉耒以爲保順慕¶
化大将軍入見以金蓮花貯珎珠龍腦撒殿元豊中使至者再¶
廣州受其貢献方物表入言俟報乃䕶至闕下廣州舊志治平¶
中地華伽囉遣使至囉囉入貢遇大風船幾䨱至囉囉禱于天有老¶
翁見雲端風浪息時值儂冦燬廣州天慶覌老君像在瓦礫中¶
至囉囉覩之即向所見者也及還以告地革加囉即遣思離沙文¶
詣廣購材鳩工重建落成請道士羅盈之爲住持何徳順爲監臨¶
施錢十萬置山田于番禺黽塘以充常住鋳大鍾覆以楼費錢四¶
十萬又施田四十萬增置田于清逺蓮塘庄明年地華伽囉殁剪¶
其瓜髮送道士葬之黽塘至今祭焉南渡後入貢不絶　本朝洪武¶
二年二月遣行人趙述使其國四年趙𫐠還國王馬哈刺札八刺¶
<pb:KR2k0037_SBCK_047-36a>¶
卜遣使随述奉金字表文來朝貢賜大統曆及織金紗羅文綺六¶
年𣸪遣使賀正旦并貢方物八年𣸪遣使從招諭拂菻國朝使¶
来貢九年其王卒遣使奉表乞紹封請印綬命鋳駝鈕鍍金¶
銀印賜之十月　詔封其嗣子麻那者巫里爲三佛齊國王詔畧¶
曰朕自混一區宇嘗遣使詔諭諸畨爾三佛齊囯王恒麻沙那阿¶
者即稱臣入貢于有年今秋使者賫表至知恒麻沙那阿者薨逝¶
爾那麻者巫里以嫡子當嗣王位不敢擅主請命于朝可謂賢矣¶
朕嘉爾誠是用遣使賜以三佛齊國王之印爾當善撫邦民永爲¶
多福三十年六月以胡惟庸謀乱乃生間諜紿我使臣命禮部¶
移文暹羅逹于瓜哇俾責戒焉三十年六月禮部奏諸畨國¶
使臣客旅不通　上曰洪武𥘉海外諸畨與中國徃来使臣不¶
<pb:KR2k0037_SBCK_047-36b>¶
絶啇賈便之近者安南占城真臘暹羅瓜哇大琉球三佛齊渤泥¶
彭亨百花蘓門荅刺西洋邦哈刺等凢三十国以胡惟庸謀¶
乱三佛齊乃生間諜紿我使臣至彼瓜哇國王聞知其事戒餙¶
三佛齊礼送還朝廷是後使臣啇旅阻絶諸国王之意遂爾不¶
通惟安南占城真臘暹羅大琉球自入貢以来至今来庭大琉球¶
王與其宰臣皆遣子弟入我中國受斈凢諸畨國使臣耒者皆以¶
礼待之我待諸畨國之意不薄但未知諸國之心若何今𣣔遣使¶
諭瓜哇囯恐三佛齊中途阻之聞三佛齊係瓜哇統属爾礼部俻述¶
朕意移文暹羅国王令遣人轉逹瓜哇知之於是礼部咨暹羅王曰¶
自有天地以来即有君臣上下之分且有中國四夷之礼自古皆然我朝¶
混一之初海外諸畨莫不来庭豈意胡惟庸造乱三佛齊乃生間諜紿我¶
<pb:KR2k0037_SBCK_047-37a>¶
信使肆行巧詐彼豈不知大琉球王與其宰臣皆遣子弟入我中國受學¶
　皇上賜寒暑之衣有疾則命医胗之　皇工之心仁義兼盡矣　皇上¶
一以仁義待諸畨國何三佛齊諸國背大㤙而失君臣之禮據有一蕞之¶
土𣣔與中國抗衡儻皇上震怒使一偏将將十萬衆越海問罪如覆乎¶
耳何不思之甚乎　皇上嘗曰安南占城真臘暹羅大琉球皆修臣職惟¶
三佛齊梗我声教夫智者憂未然勇者䏻從義彼三佛齊以蕞爾之国而¶
持奸于中國之中可謂不畏禍者矣爾暹羅國王猶守臣職我　皇上眷¶
爱如此可轉達瓜哇俾以大義告于三佛齊三齊佛係瓜哇統属其言彼¶
必信或䏻改過從善則與諸國咸礼遇之如𥘉勿自疑也其溪為瓜哇所¶
廢以其地為舊港仍立頭目以司市易永楽三年正月遣行人譚勝受千¶
户楊信等徃舊港招撫廣東迯民梁道明勝受南海人洪武癸酉御貢進¶
<pb:KR2k0037_SBCK_047-37b>¶
士為臨桂縣丞永楽元年二月壬子以政最召為監察御史後以事降行¶
人至是遣勝受及千户楊信等徃旧港招撫南海迯民梁道明等以勝受¶
乃其同鄉故也時道明挈家居于彼者累年廣東福建軍民從之者至数¶
千人推道明為首指揮孫鉉嘗使海南諸畨遇道明子反二奴挾與俱来¶
奏　聞遂遣勝受等偕二奴賫勅徃招諭之十一月勝受等還以遒明及¶
鄭伯可等来朝貢方物賜道明等襲衣及鈔百五十錠文綺十二表裹絹¶
七十二疋其副頭日施進卿遂代領其衆　上以勝受奏事稱　㫖擢浙¶
江按察使五年九月太監鄭和使西洋諸國還至舊港遇海賊陳祖義等¶
遣人招諭之祖義等詐䧏潜謀要刦和覺之整兵隄備祖義兵至與戦大¶
敗之殺其黨五千餘人擒祖義等械送京師悉斬于市諸畨聞之莫不讋¶
服是年旧港頭目施進卿遣婿丘彦誠朝貢　詔設旧港宣慰使司命進¶
<pb:KR2k0037_SBCK_047-38a>¶
卿為宣慰使賜印誥冠帶文綺紗羅後卒二十一年子濟孫遣彦誠請襲¶
且言印為火所燬遂命濟孫襲宣慰使賜紗帽鈒金花帶織金文綺襲衣¶
銀印令中官鄭和賫徃賜之自是朝貢不絶¶
　按旧港不𣸪為國轄于瓜哇順風八晝夜可至由港口入其地土沃倍¶
　于他壤民故富饒俗囂好媱水戦甚慣其朝貢自廣東以逹京師¶
　三佛齊貢献方物黒㷱火雞孔雀五色鸚鵡諸香兠羅綿𬒳苾布白獺¶
　亀筒胡椒肉豆䓻畨油子米腦洪武中使回於廣東布政司管待¶
　永楽没改宣慰使司罕至廣州¶
暹羅國本暹與羅　二國地赤土及婆羅利也在占城極南北直亷¶
州循海北岸連於交趾暹國土瘠不宜耕藝羅斛土田平衍而多稼¶
暹人歳仰給之隋大業三年屯田主事常駿等自南海郡乘舟使赤¶
<pb:KR2k0037_SBCK_047-38b>¶
土至今訛傳為赤眉遺種後改曰暹元元貞𥘉暹人嘗遣使入貢至¶
正間暹始䧏于羅斛而合為一國　本朝洪武𥘉暹羅　國王翏烈¶
昭昆牙遣使朝貢進金葉表　詔賜大綂暦七年三月暹羅斛國使¶
臣沙里拔來朝貢方物自言本國令其同柰思里儕刺悉識替入貢¶
去年八月舟次烏諸洋遭風壞舟漂至海南逹本䖏官司收獲漂餘¶
蘓木䧏香兠羅錦等物来献省臣以奏　上恠其無表状詭言舟覆¶
而方物乃有存者疑必番啇也命却之　詔中書礼部曰古者中國¶
諸矦於天子比年一小聘三年一大聘九州之外畨邦逺國則每丗¶
一朝其所貢方物不過表誠敬而巳高䴡稍近中國頗有文物禮楽¶
與他畨異是以命依三年一聘之禮彼若就每丗一見亦泛其意其¶
他逺國如占城安南西洋瑣里瓜哇浡泥三佛齊暹羅斛真臘等䖏¶
<pb:KR2k0037_SBCK_047-39a>¶
新附國土入貢阮頻勞費甚大朕不𣣔也令遵古典而行不必頻煩¶
其移文使諸國知之後其子叅烈實昆牙&KR3679;哩多囉禄紹封九年九¶
月其王遣子昭禄群膺奉表貢象及方物賜詔褒諭諭暹國王詔君¶
國子民非　上天之明命　后土之洪恩曷䏻若是華夷雖間楽天¶
之樂率土皆然若為人上䏻体　上帝好生之徳恊和人神則禄給¶
丗丗無間矣爾哆囉禄自嗣王位以来内脩齊家之道外造睦鄰之¶
方况数遣使中國稱臣入貢以方今時王言之其哆囉禄可謂賢徳¶
矣豈不名播諸番今年秋貢象至朝朕遣使徃諭特賜暹國之印及¶
衣一襲爾當善撫邦民永為多福故兹詔諭想宜知悉二十年七月¶
暹羅斛國貢胡椒一萬斤蘇木十萬斤二十八年十二月　詔遣内¶
使趙逹宋福等使暹羅斛國祭故王叅烈實昆牙思哩哆囉禄賜嗣¶
<pb:KR2k0037_SBCK_047-39b>¶
王蘓門邦王昭禄群&KR0574;文綺四疋羅四疋氁絲布四十疋王妃文綺¶
四疋羅四疋氁絲布十二疋勅諭之曰朕即位以来命使出疆周于¶
四維歷邦國足履其境者三十六声聞于耳者三十一風殊俗異大¶
國十有八小國百四十九較之于今暹羅為最近邇者使至知爾先¶
王己逝王紹先王之緒有道於家邦臣民歡懌兹特遣人祭已故者¶
慶王紹位有道勅至其㒺失法度㒺淫于楽以光前烈其敬之哉永¶
楽元年遣使朝貢賀即位自是其國止稱暹羅國二年其王昭禄群¶
&KR0574;哆囉諦刺遣使坤文琨表貢方物遣内官李興等賫勅勞之并賜¶
文綺鈔帛四年二月𣸪遣使柰必表貢方物　詔賜古今列女傳旦¶
乞量衡為中國式從之七年正月遣使奉儀物致祭　仁孝皇后命¶
中宫官以告几筵九月𣸪遣使坤文琨等表貢方物賜鈔幣遣之時¶
<pb:KR2k0037_SBCK_047-40a>¶
南海人何八觀等流移海島遂入暹羅至是因文琨歸上令諭其¶
國王遣八觀等還母納逋迯以取罪戾并賜其王金織紵絲紗羅絨¶
錦八年遣使貢馬及方物并送中國流移人還賜勅劳之并賜綵幣¶
十年十二月𣸪來朝貢十三年五月昭禄群膺哆囉諦刺卒其子三¶
頼波磨札刺的頼紹封十七年十月遣使諭暹羅國王俾與滿刺加¶
平勅諭三頼波磨刺礼的頼曰朕祗&KR0574;天命君主華夷体天地好生¶
之心為治一視同仁無間彼此王䏻敬天事大修職奉貢朕心所嘉¶
盖非一日比者滿刺加國王亦思罕荅兒沙嗣立䏻継乃父之志躬¶
率妻子詣闕朝貢其事大之誠與王無異然聞王無故𣣔加之兵夫¶
兵者凶噐両兵相閗勢必俱傷故好兵非仁者之心况滿刺加國王¶
既巳内属則為朝廷之臣彼如有過當申理於朝廷不務出此而輒¶
<pb:KR2k0037_SBCK_047-40b>¶
加兵是不有朝廷矣此必非王之意或者王左右假王之名弄兵以¶
逞私忿王宜深思勿為所惑韓睦隣國無相侵越並受其福豈有窮¶
哉王其畱意為十八年四月遣使入貢方物賜之鈔幣仍遣中官楊¶
敏等䕶送還國仍賜其王錦綺紗羅等物十九年三月遣使柰懷等¶
六十人貢方物謝侵滿刺加國之罪賜鈔幣有差十九年七月𣸪入¶
貢二十一年三月遣使坤梅貢方物賜之鈔幣洪熈宣徳以後入貢¶
猶如常期正綂景㤗間貢或不常成化迄今大率六年一貢近惟嘉¶
靖三十二年八月遣使坤随離等貢白象及方物白象己斃遺象牙¶
一枝長八寸首尼廂金起花牙首大五寸七分廂石橊子十顆中廂¶
珍珠十顆宝石四顆尾大　寸廂金剛鑽一顆金金内貯白象尾毛¶
為證又象牙一十九枝共三百五十斤烏木三十七株共二千六百¶
<pb:KR2k0037_SBCK_047-41a>¶
斤樹番六百斤藤黄四百八十斤大楓子五百八十斤紫梗三百斤速香¶
二十一林共云百五十斤木香三十斤白豆&KR1958;六十斤胡椒八百一十斤¶
蘓木一萬四千二百斤三十七年八月遣使坤應命等貢方物象牙三百¶
斤樹香六百五十斤藤黄一百五十斤速香三百一十斤白豆蔻三十斤¶
蘓木一萬三千二百斤胡椒四百五十斤烏木三千八百斤大楓子五百¶
斤其&KR2178;舊献頗似不同¶
　按赤土疆域正與暹羅同東波羅刺國西婆羅婆國南訶羅旦國北距¶
大海地方数千里隋時常駿自南海郡水行晝夜二旬毎值便風至焦¶
　石山而過東南泊陵伽鉢拔多洲西與林邑相對上有种祠焉又南行¶
　至師子石自是島嶼連接又行二三日西望見狼牙湏國之山於是南¶
　逹雞籠島至於赤土之界林邑今占城星槎勝覧云自占城順風十晝¶
<pb:KR2k0037_SBCK_047-41b>¶
　夜可至是也¶
　暹羅貢献方物象象牙犀角孔雀尾翠毛亀筒六足亀宝石珊瑚金界¶
　指片腦米腦　腦腦油腦柴檀香速香安息香黄熟香䧏真香羅斛香¶
　乳香樹香木香烏香丁香阿魏薔薇水丁皮琬石柴梗藤竭藤黄硫黄¶
　没藥烏爹泥肉豆蔲胡掓白豆&KR1740;華撥蘓木烏木大楓子苾布油紅布¶
　白纒頭布紅撒哈刺布紅地絞節智布紅杜花頭布紅邊白暗花布乍¶
　連花布烏邊葱白暗花布細棋子花布織人象花文打布西洋布織花¶
　紅絲打布剪絨絲雜色紅花𬒳面織雜絲竹布紅花絲手巾織人象雜¶
　色紅文絲縵使回令於廣東布政司管待¶
滿刺加國古哥羅富沙也漢時嘗通中國後為頓遜所覊属㧶遜在海﨑¶
山上地方千里城去海十里有五王並覊属扶南去扶南可三千里東界¶
<pb:KR2k0037_SBCK_047-42a>¶
通交州即古哥羅富沙也其西界接天竺徼外諸國其國城楼闍婆故又¶
名大闍婆今稱重迦羅東有吉里地悶故其處舊不稱國自舊港順風八¶
晝夜可至其國傍海山孤人少受覊属於暹羅毎歲輸金四十両為稅¶
本朝承楽三年其王西利八児速刺遣使奉金棄表文来朝貢十年命正¶
使太監鄭和等統官兵二萬七千餘人駕海舶四十八艘徃諸畨夷開讀¶
賞賜詔封為滿刺加國王賜銀印冠帶𫀆服且建碑立界暹羅始不敢侵¶
擾九年七月嗣王拜里迷蘓刺率其妻子及陪臣五百四十餘人來朝¶
上聞之念其輕去鄊土跋渉海通即遣中官海壽礼部郎中黄裳等徃宴¶
勞之𣸪命有司供張㑹同舘既至奉表入見并獻方物上御奉天門宴¶
勞之别宴王妃及陪臣等仍命光禄寺日給牲牢上尊命禮部賜王金繡¶
龍衣二襲麒麟衣一襲及金銀噐皿帷幔䄄褥賜王妃八兒迷速里及其¶
<pb:KR2k0037_SBCK_047-42b>¶
子侄陪臣傔徔文綺紗羅襲衣有差及出就會同舘𣸪賜宴為八月賜其¶
王金相玊帶儀仗鞍馬并賜王妃冠服九月拜里迷蘓刺辞歸錫宴于奉¶
天門别宴王妃陪臣等賜勅勞王厚賜之并及其妻子陪臣勅曰王涉海¶
数萬里至京師坦然無虞盖王之忠誠神明所祐朕與王相見甚驩固當¶
且晋但國人在望宜徃慰之今天氣向寒順風南㠶實維厥時王途中善¶
飲食善調䕶以副朕睠念之懐今賜王金相玉帶一儀仗一副鞍馬二匹¶
黄金百両白金五百両鈔四十萬貫銅錢二千六百貫錦綺紗羅三百¶
　疋絹千疋渾金文綺二金織通䄂膝襴二王其受之又賜王妃冠服一¶
副白金二百両鈔五千貫錦綺紗羅絹六十疋金織文綺紗羅衣四襲賜¶
王子姪冠帶其陪臣等各賜白金鈔錢綵幣有差𣸪命禮部宴餞于龍江¶
驛仍賜宴于龍潭驛十二年國王母來宴賜如王妃二十年三月其王西¶
<pb:KR2k0037_SBCK_047-43a>¶
哩麻哈刺率其妃及頭目来朝貢方物以父殁新嗣位故也宣徳九年國¶
王𣸪来天順三年國王無荅佛哪沙卒其子蘇丹茫速沙請命𣸪遣使冊¶
封自建國以来朝貢至今不絶¶
　按滿刺加疆域在占城國南其朝貢自廣東以逹京師¶
　滿刺加貢献方物畨小厮犀角象牙玳瑁寉頂鸚鵡黒熊白麂鎖袱金¶
　母宦頂金廂戒指撒哈刺白苾布薑黄布撒都細布西洋布花縵斤腦¶
　梔子花薔薇露沉香乳香黄速香金銀香䧏真香紫擅香丁香烏木蘓¶
　木大楓子畨錫畨塩使回令於廣東布政司管待¶
蘓門荅刺國古大食也一曰湏文逹那自滿刺加順風九晝一夜可至其¶
西去一晝夜程有龍涎嶼獨峙南巫里洋之中每至春間群龍交戲于上¶
遺涎則國人駕獨木舟棵之以為香一斤值其國金錢一百九十二枚准¶
<pb:KR2k0037_SBCK_047-43b>¶
中國銅錢九千文星槎勝覧採之或遇風波則人俱下海一手附舟旁一¶
手挹水而得至岸其龍涎初若脂膠黒黄色頗有魚腥氣乆則成大塊或¶
大魚腹中利出若斗大亦覺魚腥焚之清香可爱貨于蘓門荅刺之市官¶
拜一両用彼國金錢十二枚一斤則一百九十二枚也　逰官紀聞諸香¶
中龍涎最貴重廣州市不下五六十千乃畨中禁榷之物出大食國近海¶
傍常有雲氣出艸山間即知有龍睡其下土人更相守之俟雲散則知龍¶
已去徃観必淂龍涎入香合和䏻收欽腦麝清氣雖經數十年香味仍在¶
淂其真者和香焚之則翠烟浮空結而不散或言涎沬有三品一曰汎水¶
二曰渗沙三曰魚食汎水則輕浮水靣善水者伺龍出没随而取之滲沙¶
則疑積多年氣味盡渗于沙中魚食則化糞散于沙磧惟沉水者可入香¶
用　嘉靖二十四年三月司礼監傳奉　聖諭你部裏作速訪賣沉香¶
<pb:KR2k0037_SBCK_047-44a>¶
一千斤紫色䧏真香三千斤龍涎香一百斤即日来用就令在京訪買巳¶
淂沉香䧏香進訖尚有能涎香出示京城棌買未淂奏行浙江等十三省¶
及各沿海畨舶等䖏收買本年八月户部文移到司又奉撫按牌案行催¶
再照前香每斤給銀一千二百兩三十四年廵撫鈞牌彂浮梁縣啇人汪¶
弘等到司責差綱紀何䖏徳領同前去畨舶訪買陸續淂香共十一両差¶
官千户朱丗威於本年十月送驗㑹本進奉　聖㫖既驗不同姑且收¶
入今後務以真香進用欽此欽遵行司又據見監廣州府斬罪犯人馬那¶
别等吿送龍涎香一両三錢褐黒色及有宻地都宻地山夷属採有褐白¶
色六両各夷說稱褐黒色者採在水褐白色者採在山又據宻地都周鳴¶
和等送香辨騐真正共一十七両二錢五分責差千户張鵉三十五年八¶
月送驗㑹木𧺫進奉　聖㫖這香内辨是真晋用欽此洪武間遣使奉¶
<pb:KR2k0037_SBCK_047-44b>¶
金葉表貢馬并方物國名湏文逹那永楽三年酋長宰奴里阿必丁随中¶
官尹慶朝貢封為蘓門荅刺國王給印及　誥五年嗣王鎖丹罕阿必鎮¶
遣使阿里来朝并貢方物宣徳六年𣸪來貢十年𣸪請封其子為王初太¶
監鄭和奉使至蘓門荅刺偽王蘓幹刺方謀殺宰奴里阿必丁以奪其位¶
且怨使臣賜不及已領兵数萬邀撃官軍和率衆及其國兵與戦蘓幹刺¶
敗走追至喃勃國并其妻子俘之以歸永楽十三年九月献于行在以大¶
逆不道伏誅諸畨震服¶
　按大食疆域在占城之西洋中南接目連所居賓童龍国東北接雪山¶
　葱嶺皆佛境也西北與大秦相隣為其統属宋𥘉與占城通貢唐逐逹¶
　于宋淳化四年舶至蒲希宻淂廣州蕃長寄書招諭遂至南海以老病¶
　不能詣闕乃以方物來献其表有曰涉歷龍王之宫瞻望天帝之境庻¶
<pb:KR2k0037_SBCK_047-45a>¶
　遵玄化以慰宿心今則雖屇五羊之城猶賖雙鳯之闕則是射利寓廣¶
　今色目蒲姓者是其裔也後與賓童龍国使来朝入貢陸路由沙州恐¶
　為西人鈔畧乃詔自今取海路由廣州至京師自是朝貢不絶熈寕中¶
　其使辛押陁羅乞統察蕃長司公事詔廣州裁度又進銀錢助修廣州¶
　城不許歸國𬒳誅見蘓黃門龍川畧志其後分部領為勿斯離弼琶囉¶
　勿跋等國蘓門荅刺則出龍涎香者也布那姑児則産硫黄者也又有¶
　層檀國在南海傍城距海二十里熈寕四年始入貢順風行百六十日¶
　經勿廵古林三佛齊國乃至廣州多産香薬其風俗語音與大食同¶
　蘓門荅刺貢献方物馬犀牛龍涎香撒哈刺梭眠布宝石木香丁香䧏¶
　真香沉速香胡椒蘓木錫水晶瑪瑙畨刀畨弓石青回回青硫黄使回¶
　令于廣東布政司管待¶
<pb:KR2k0037_SBCK_047-45b>¶
錫蘭山國古狼牙湏也自蘓門荅刺順風十二晝夜可至其國地廣人稠¶
貨物多聚亞於瓜哇中有高山上産鴉鶻宝石每遇大而衝流山下沙中¶
拾取之隋常駿至林邑極西望見焉畨語謂髙山為錫蘭囙名相傳釋迦¶
從翠藍嶼来&KR2317;在龍涎西北五晝夜程登此山猶存足跡山下有寺中貯¶
䆁迦湼槃真身側卧及舎利于狼牙脩囯梁時通焉在南海中其界東西¶
三十日南北二十日行北去廣州二萬四千里恐即此國本朝永楽七年¶
詔諭其王　烈苦奈児遣太監鄭和等賫詔勅金銀供噐綵粧織金宝幡¶
布施于寺及建石碑賞賜國王頭目有差亞烈苦柰児負固不恭謀害舟¶
師和即潜俻先發制之使衆䘖枚疾走夜半聞砲則奮撃而入生擒其王¶
永楽九年歸献闕下　上命擇其支属賢者立之禮部言詢其國人皆¶
謂耶巴乃那賢十年九月遂遣使賫詔及誥印封之誥曰朕統承先皇帝¶
<pb:KR2k0037_SBCK_047-46a>¶
鴻業撫馭華夷嘉與萬方同臻至治錫蘭山亞烈苦柰兒近䖏海島素蓄¶
禍心毒虐下人結怨鄰境朕嘗遣使詔諭諸畨國至錫蘭山其亞列苦奈¶
児敢違天道傲慢弗恭逞其兇逆謀殺朝使天厭其悪遄𬒳擒俘朕念國¶
中軍民皆朕赤子命筒賢能為之統属爾耶巴乃那脩徳好善為衆所推¶
今特封爾為錫蘭山國王於戲惟誠敬可以立身惟仁厚可以撫衆惟忠¶
可以事上惟信可以睦鄰爾其欽承朕命永棠天道無怠無驕暨子孫壵¶
享無疆之福欽哉時羣臣皆請誅亞烈苦奈児　上曰蠻夷禽獸耳不¶
足深誅遂赦之亦遣歸時國人立不刺葛麻巴思刺查為王詔諭使遜位¶
十四年十一月偕占城瓜哇滿刺加蘓門荅刺南巫里沙里湾泥彭亨古¶
里木骨都来澑山洋喃勃利卜刺哇阿丹麻林刺撒忽鲁謨斯柯枝諸國¶
及舊港宣慰司各遣使貢馬及犀象方物遣鄭和等賫勅及錦綺紗羅綵¶
<pb:KR2k0037_SBCK_047-46b>¶
絹等物偕徃賜各國王正統十年國王遣使耶把刺謨的里啞等来朝貢¶
方物天順三年其王葛力生夏刺昔利把交刺惹𣸪遣使來貢¶
　桉錫蘭山疆域在西洋與柯枝國對峙南以别羅里為界自别羅里南¶
　去順風七晝夜可至澑山洋國十晝夜可至古里國二十一晝夜可至¶
　卜刺哇國柯枝接大小葛蘭二國山連赤上自小葛蘭順風二十晝夜¶
　可至木骨都東國自古里順風十晝夜可至忽鲁謨斯國二十晝夜可¶
　至刺撒國二十二晝夜可至阿丹國又自忽鲁謨斯四十晝夜可至天¶
　方國乃西洋之盡䖏也天方旧名天堂又名西域有曰回暦宣徳中朝¶
　貢¶
　錫蘭山貢献方物象宝石珊瑚水晶金戒指撒哈刺乳香木香土檀香¶
　沒薬西洋細布藤竭盧㑹硫黄烏木胡椒碗石使回令於廣東布政司¶
<pb:KR2k0037_SBCK_047-47a>¶
　管待¶
佛朗機國在瓜哇南古無可考旧志婆利國在廣州東南海中洲上去廣¶
州三月程其王姓憍陳如隋大業中遣使入貢又　投和國在真臘之南¶
自廣州西南水行百日可至其地正相對古之狼徐鬼國分東西二洲皆¶
䏻食人瓜哇之先鬼啖人肉即此國也佛朗機亦與相對云永楽十年九¶
月喃勃利国王馬哈麻沙遣使貢物或亦婆利之更名但皆疑似無他證¶
據姑附于此素不通中國正徳十二年駕大舶突至廣州澳口銃聲如雷¶
以進貢請封為名右布政使兼按察副使吴廷舉許其進貢撫按查無會¶
典旧例不行遂退泊東筦南頭徑自盖房樹柵恃火銃以自固有至部者¶
不行跪禮朝見𣣔位先諸夷御史立道隆何鰲前後具奏皆言其殘逆稱¶
雄逐其國主似是喃勃利逆臣先年潜遣火者亞三假充滿刺加國遣禮¶
<pb:KR2k0037_SBCK_047-47b>¶
使臣風飄到澳徃来窺伺熟我道途略買小児烹而食之近日滿刺加國¶
王奏其奪國讐殺等情屠掠之禍漸不可長宜即驅逐嚴禁私通仍将所¶
造房屋城寨盡行拆毁重加究治買賣工匠人等以私通外夷之罪　詔¶
皆泛之誅其首惡火者亞三等命撫按檄守廵備倭官軍驅其餘黨出境¶
海道副使汪鋐帥兵至猶據險逆戦啇人鑿舟用䇿乃悉擒之餘皆遯去¶
月山叢談佛朗機囯在瓜哇國之南二國用銃形製同但佛朗機銃大瓜哇¶
銃小國人用甚精小者可撃雀中囯人用之稍不戒則撃去数指或断一¶
掌一臂釳制湏長若短則去不逺穴湏圖滑若有歪邪滯碍則弹彂不正¶
惟東筦人造之與畨制同餘造者徃徃短而無用嘉靖初佛朗机囯遣使¶
來貢𥘉至行使皆金錢後乃覺之其人好食小免云在其國惟國王淂食¶
之臣僚以下不䏻淂也至是潜市十餘歲小児食之每一児市金錢百文¶
<pb:KR2k0037_SBCK_047-48a>¶
廣之惡少掠小兒競趋之所食無算其法以巨鑊煎滚沸湯以鉄籠盛小¶
児置之鑊上蒸之出汗盡乃取出用鉄刷刷去苦皮其児猶活乃殺而剖¶
其腹去腸胃蒸食之居二三年児𬒳掠益衆逺近患之海道汪鋐以兵逐¶
之不肯去反用銳撃敗我兵由是人望而畏之不敢近或献計使善水者¶
入水鑿沉其舟盡擒之汪鋐由此薦用後為南贑廵撫以進甘露召入摠¶
都憲事乆之轉吏部尚書會北虜吉囊入㓂鋐建議請頒佛朗機銃于边¶
鎮凡城鎮関隘墩臺缺口皆用此以禦冦　詔從其議下所司施行至今¶
三邊頼其用然鋐奏䟽詞語諄𣸪可厭兵部郎中吴縉雲卿見而笑之鋐¶
聞之怒黜為銅仁府知府或戲之曰君𬒳一佛朗机打到銅仁府嘉靖中¶
黨類更畨徃来私舶雜諸夷中為交易首領人皆高鼻白晳廣人䏻辨識¶
之逰魚洲諸快艇多掠小口徃賣之三山疊&KR1905;背底水等鄊村以至諸澳¶
拐誘惡少日繁有徒甚至官軍啇紀亦與交通云¶
<pb:KR2k0037_SBCK_047-48b>¶
廣州舶船徃諸畨出虎頭門始入大洋分東西二路東洋差近周歲即回¶
舶有寉頂亀筒玳瑁等物西洋差逺両歲一回舶有象牙犀角珍珠胡椒¶
等物宋於中路置廵海水師營壘在海東西二口闊二百八十丈至屯門¶
山二百里治　魚入海戦盤其地南至大海四十里東至恵州四百二十¶
里西至端州二百四十里南至㤙州七百五十里北至韶州二百丨十里¶
今為東筦縣南頭城東南海路二百里至屯門山水皆淺日可行五十里¶
乃順帆風西行二日至九州石又南二日至象石一作用東風西南行七¶
日至九　螺州又西南行三日至占不勞山在占城東二百里海中占城¶
授罪人於此又南二日至陵山星槎勝覧作靈山其山峻而方有泉下繞¶
如帶甚甜民居星散結網為業皆占城境也陸行至賓重國一月程東去¶
麻逸國二日程一名摩逸去淳泥三十日程太平興囯士年載宝貨至廣¶
<pb:KR2k0037_SBCK_047-49a>¶
州今名麻逸凍水行一日至東西竺崑崙洋唐書作門毒國又一日行至¶
古苴國則真臘也王號苴屈又半日行至奔陀浪洲自古臘西五十程至¶
丹眉流國其國東北至廣州一百三十五程又二日行至軍突弄山又五¶
日行至海硖番人謂之質南北百里北岸則羅越國一名羅斛今為暹羅¶
南岸則佛逝國占城属國又東水行四五日至訶陵國今瓜哇南中洲之¶
最大者又西出硤三日至葛葛僧祗國在佛逰西北隅之别島國人多鈔¶
暴乘舶者多畏之疑此即婆利其北岸則阿羅國一名阿羅陀今滿刺加¶
阿羅西則阿谷羅國一名阿羅單又從葛葛僧祗四五日行至婆露國一¶
名阿魯又六日行至婆那國一名湏文逹那伽藍洲一名翠藍嶼又北四¶
日行至師子國在西洋之西隣多師子故名昌黎詩貨通師子國疑即大¶
奉也其北岸距南天竺大岸百里自伽藍洲行二十日至榜葛刺國則西¶
<pb:KR2k0037_SBCK_047-49b>¶
天竺也一曰西印度乃釋伽淂道之所海口有察地港畨啇於此抽分云¶
天竺之西千五百里有注輦國至宋大中祥符八年其王羅茶羅乍始遣¶
使入貢其使言離本國舟行七十七日歷郍勿丹山婆里西蘭山至古羅¶
國以古羅山淂名又行七十一日歷加八山占不劳山舟寶龍山至三佛¶
齊國又行十八日度蛮山水歴天竺山至賓頭狼山之黄西王母塚距舟¶
所得百里又行二十日度羊山九畏山至廣州之琵琶洲離夲國凡千一¶
百五十日至廣州焉今按天方國有四方寺宋史注輦國有四城佛寺但¶
注輦入朝貢真珠以珠撒殿與天方獅子麒麟不同或云天方即師子國¶
不可知也雷州控入海水路東至海三十里西主海一百五十里南至海¶
一百七十里北至化州一百六十里海路泛海州東北陸行二十五里抵¶
譚源泛海至羅塲接吴川縣通江水從吴川上水至化州三日程自化州¶
<pb:KR2k0037_SBCK_047-50a>¶
　下水至海口四日程泛州東至海三十里渡海抵化州界地名&KR1504;洲入思¶
　廣州通閩浙從州東南陸行一百四十五里抵海至諸畨國從州南陸行¶
　一百七十四里至逓角塲抵海南泛海一程可至瓊州泛州西陸行一百¶
　五十里泛海水路至安南諸畨國故諸番舶雖東洋琉球等國𬒳風漂多¶
　至瓊州瓊州東至海一百二十里其南崖州去海益近云¶
<pb:KR2k0037_SBCK_047-50b>¶
黄帝時南夷乘白鹿来献鬯及褐裘唐尭南撫交趾三苗来賓虞舜時僬¶
僥氏来貢沒羽蛮夷率服禹貢甸服之外侯服侯服之外五百里綏服四¶
靣皆分二等三百里揆文教接于侯服則使諸矦揆文教以治之非全無¶
武備也以文為救二百里奮武衛接于要服則使諸矦奮武衞以治之非¶
全無文事也以武為主綏服之外五百里要服四靣皆分二等三百里夷¶
夷謂東西南北之外夷也北則冀州島夷皮服東則青州嵎夷既略萊夷¶
檿絲徐州淮夷蠙珠暨魚南則掦州島夷卉服西則梁州和夷底績二百¶
里蔡蔡放也左傳曰蔡蔡叔放罪人于夷境如溪丗安置及安挿之類輕¶
于流者也要服之外五百里荒服四靣皆分二等三百里蛮八蛮謂天竺¶
咳首僬僥跛踵穿胸儋耳狗軹旁春二百里流流如水之去而不返也後¶
世罪人有長流者視蔡為重夏成五服外薄四海南海魚革珠璣大貝啇¶
<pb:KR2k0037_SBCK_047-51a>¶
伊尹正四方献令正東越漚鬋髮文身漚越文身断髮東吴亦如之故曰¶
正東令以魚皮之鞞蛟瞂利劍爲献鞞刀削也瞂與盾同蛟謂鮫魚皮也¶
以&KR0918;劍口正南甌鄧桂國損子産里百濮九菌六者南蛮之别名也甌與¶
漚同甌駱也鄧曼姓荆南蛮峒也桂林八樹在畨禺東損子産謂食首産¶
子蠻也里音黎今呼爲俚人百濮見左傳九菌未詳令以珠璣瑇瑁象齒¶
文犀翠羽菌鶴矩狗爲献璣似珠而小菌鶴可用爲旌翳矩狗狗之善者¶
也正西昆侖狗國枳己闒耳貫胸雕題漆齒禹貢織皮昆侖今西洋之逹¶
葱嶺狗犬我也枳與軹同疑八蛮中之狗軹也闒耳即離耳也貫胸其人¶
胷有竅雕題自南而居西洋者漆齒一名黒齒國令以丹青白旄紪罽龍¶
角神亀爲獻丹青謂南海曽丹青于西海有文旄氏有紕罽毛衣也亀龍¶
亦岀西海正北空同大夏莎車代翟匈奴樓煩月氏此皆西北胡虜並見¶
<pb:KR2k0037_SBCK_047-51b>¶
史記両漢書今韃靼回回色目之属令以囊駞白玊野馬騊駼駃騠良弓¶
為献物産在北者見史傳湯曰善¶
成周王㑹甌人蟬蛇今臨海永嘉即東甌也可見蟬蛇不出南越於越納¶
納貢也泛言凡物皆有于越自浙至江右皆是且甌文蜃今廣西駱越之¶
地伊尸朝献已正東漚則甌人也又正南甌則駱越也漚甌通用文蜃大¶
蛤也共人玄貝吴越之蛮曰共人玄黒也貝海大蟲也今之海&KR1684;海陽大¶
蟹海水之陽今産蝤蛑之地盖潮州以東八閩也自深桂自深南蛮名桂¶
今出桂州韶州㑹稽以&KR2396;鼉皮可以冠鼓蠻揚之翟揚州之蛮翟山鷄也¶
倉吾翡翠翡翠者所以取羽倉吾今蒼梧也翡翠鳥羽青而有黄南人致¶
衆者皆北嚮南南越也五嶺之南至海為楊粤今廣東地¶
漢時朱崖南有都元湛離甘都盧黄支等國近者十餘日逺至四五月程¶
<pb:KR2k0037_SBCK_047-52a>¶
其俗畧與朱崖相類其州境廣大户口蕃滋多異物漢武帝時常遣應募¶
人與其使俱入海市明珠壁琉璃奇石異物賫黄金雜繒而徃所至國皆¶
廪食為耦蛮夷賈船轉送致之外夷珎貨流入中國始此市舶録刘向曰¶
獨檣舶深五十餘肘三木舶深十五餘肘西域以肘為度¶
後漢光武時交趾日南徼外蠻来貢馬援建銅柱後西屠夷亦改國名哥¶
羅属于扶南自是各國名屡易矣日南象林蠻屡叛𣸪䧏而區憐一作區¶
連竟據林邑以象林之邑名背違中國習俗文字漸與婆羅門同而佛書¶
遂至桓帝時扶南之西天竺大秦等國皆由海南重譯貢献而賈胡自此¶
充斥於揚粤矣其貢瑇瑁象齒古貝樹名其葉盛時如鵞毳抽以績紡作¶
布㓗白況水香土人破断積以歲年朽爛而心節独在置水則況故曰沉¶
香不沉者曰棧香琥珀松脂入地千年乃成獸則馴象玄犀猩猩之属多¶
<pb:KR2k0037_SBCK_047-52b>¶
不可殫紀¶
吴孫權遣宣化從事朱應中郎康泰使諸畨國其所經及傳聞則有数百¶
國泰立記傳謂之扶南土俗曰蒲盧中曰優鈸曰横跌曰諸薄曰北樝曰¶
濵郍專曰烏文曰斯調曰林陽曰馬五洲曰薄歎洲曰躭蘭洲曰巨延洲¶
其後歴代更変非𣸪旧名矣¶
晋武帝平吴林邑扶南入貢之後曰牟羅曰横盧曰未利曰卑離曰滿都¶
曰　余曰沙楼曰蒲林皆昔所未聞也宋齊至者師子毗加梨干陀利闍¶
婆蒲黄阿羅陀阿羅单婆皇狼牙脩槃槃頓遜等益有十餘國¶
梁武帝時婆利丹丹毗鶱始通毗騫王身長三丈顯長三尺自古以来不¶
死知神聖未然之事其子孫則生死如常人隋使通赤土致羅刹其國在¶
婆利之東其人極陋朱髪黒身獸牙鷹爪盖佛書所謂長身金剛夜义羅¶
<pb:KR2k0037_SBCK_047-53a>¶
　刹即此物也他若投和邉斗之属貢于隋者益多其貢大氏金宝香薬等¶
　物亦有献佛牙舎利者皆奉婆羅門之教故也¶
　唐始置市舶使以嶺南帥臣監領之設市區令蛮夷来貢者萬市稍收利¶
　入官凡舟之來最大者為獨檣舶䏻載一千婆蘭胡人謂三百斤為一婆¶
　蘭次曰牛頭舶比獨檣淂三之一又次曰三木舶曰料河舶逓淂三之一¶
　貞觀十七年詔三路舶司畨啇販刲龍腦沉香丁香白豆&KR1958;四色並抽觧¶
　一分武后時都督路元　胃取畨酋貨舶酋不勝忿殺之開元𥘉市舶周¶
　慶立與波斯僧造竒巧以進劾罷又罷遣使者之南海求珠翠者開元四¶
　年有胡人上言海南多珠翠奇宝可徃营致因言市舶之利又𣣔徃師子¶
　國术靈藥及善醫之嫗寘之宫掖上命監察御史楊範臣與胡人偕徃求¶
　之範臣從容奏曰陞下前年焚珠玊錦綉示不𣸪用今所求者何以吴于¶
<pb:KR2k0037_SBCK_047-53b>¶
(所焚者乎彼市舶與啇賈爭利殆非王者之体胡薬之性中國多不䏻知)¶
(况于胡嫗豈宜寘之宫掖夫御史天子耳目之官必有軍國大事臣雖觸)¶
(胃灾瘴死不敢辞此特胡人眩惑求媚無益聖徳窃恐非陛下之意願熟)¶
(思之上遽自引咎慰諭而罷之)後於廣州設結好使每畨舶至則審事宜¶
以聞(文苑英華次元奏廣州結好使事由奉詔書謝恩状右臣伏奉某月)¶
(日手詔令臣速具前件官本末事由聞奏臣去月日謹具某官歸本道事)¶
(以聞某月日奏官至伏奉某月日手詔所奏某官尋赴廣州事宜具詳本)¶
(末想宜知悉者臣伏以綸綍下于紫霄眀命光於滄海荣深感極寵洽心)¶
(驚周章失圖懽暢交集頋臣鄙劣沗寄藩維無補涓埃累更凉燠矧兹地)¶
(遠敢望㤙加日月照臨之明無幽不燭乾坤生成之徳在物莫遺豈期奏)¶
(報常儀特䧏詔書慰撫事逾等列喜萬恒情伏以軒墀一違歲序三変謬)¶
<pb:KR2k0037_SBCK_047-54a>¶
(職愧深于星琯荷㤙思拜于彤庭厠清列于班行峩冠劍而何日守炎荒)¶
(之遐服甘瘴癘以嬰身懷死莭之丹誠頋生還于絳闕每承存諭之命更)¶
(切攀恋之心臣不勝感㤙歡躍屏营之至)是時諸畨多所更改林邑號環¶
王而陸真臘亦號文單皆嘗犯邊元和中安南都䕶張舟撃敗之乃𣸪銅¶
柱以正疆埸於是貢琛溢于王府其後莭度使馬總又鑄二柱以継之貞¶
元時波斯古羅二國入貢多珍物莭度使王䖏休奉宣威徳撫令市易常¶
供外一無所取乃為使院圖表進其言有曰海門之外隱若敵國資忠履¶
信貽厥将来時稱淂体其後以軍興漸加市稅太和中文宗下詔除之¶
宋開宝四年置市舶司於廣州以知州兼使通判兼判官淳化二年始立¶
抽觧二分(凡諸畨之在南海者並通貨以金錫緍金易其犀象珊瑚琥珀)¶
(珠琲鑌鉄鼍皮瑇瑁瑪瑙車渠水精畨布烏樠蘓木胡椒香薬等物太宗)¶
<pb:KR2k0037_SBCK_047-54b>¶
(置榷務于京師詔諸畨貨至廣州非出官庫者無淂私相貿易其後又詔)¶
(非珍奇物皆聼市後又詔他貨之良者亦聼市其半大抵海舶至征其什)¶
(一而給其餘價直歲入以数十鉅萬計縣官經費有助焉)太平興國三年¶
李昌齡知廣州廣有海舶之饒昌齡不䏻以亷自守淳化二年代還昌齡¶
上言廣州市舶每歲啇舶至官盡憎價買之良苦相雜少利自今請擇其¶
良者如價給之苦者恣其賣勿禁熈寕中廣州市舶歲課虧折或以為市¶
易司擾之故令提舉究詰以聞於是務官吕邈以闌取畨物劾免後以言¶
者罷杭明市舶諸司皆隷廣州元豊三年中書言廣舶己修定條約宜選¶
官推行詔廣東以轉運使孫逈罷帥臣兼領文觀元年𣸪置浙廣福建三¶
路市舶提舉官(杭明仍𣸪置司又増一司于泉州)三年畨啇𣣔徃他郡者¶
從舶司給券母雜禁物其防船兵仗給之如諸國法船舶司鬻所市物母¶
<pb:KR2k0037_SBCK_047-55a>¶
淂過二分官吏市者有禁政和四年詔廣南市舶司嵗貢珎珠犀角象齒¶
建炎元年詔市舶多以無用之物枉費國用取稅權近自今有以篤耨香¶
指環瑪瑙猫児眼晴之類慱買前来及有虧畨啇者重治其罪皆寘于法¶
惟賜巨寮象笏犀帶可者量令輸送(旧法畨畨分麤細二色龍腦珎珠之)¶
(類皆為細色十分抽一後又愽買四分麤邑十分抽二又慱買四分抽買)¶
(既多啇人多匿其細者弗實旧法細色以五千両為一綱麤色以萬斤為)¶
(一綱每逢一綱則有脚象贍家錢一千餘緍其後部運者詭以象犀紫礦)¶
(之類以昌脚乗而旧日一綱至分為三十三綱多費脚乗家贍錢三千餘)¶
(貫)紹興二十七年詔廣南經畧市舶司察畨啇假托入貢隆興𥘉臣寮以¶
象齒珠犀比他貨最重請十分抽一罷傅買乾道𥘉臣竂又言福建廣南¶
皆有市舶物貨浩瀚置官提舉實冝(乾道七年詔麤色貨物以二萬斤為)¶
<pb:KR2k0037_SBCK_047-55b>¶
(一綱加耗六百斤依旧支破水脚錢一千六百六十二貫有竒南渡後經)¶
(費困之一切倚辦海舶歲入固不少然金銀銅鉄錢幣亦用是福泄外境)¶
(而錢之泄尤甚法禁維嚴姦巧愈宻其弊卒不可禁)淳熈二年詔廣州市¶
舶除榷貨外他貨之良者止市其半　元卋祖嘗主提舉司㝷罷至英¶
宗治平六年遣使榷廣東畨貨乃𣸪立之聼海啇貿易歸徵其税順帝元¶
統六年罷廣東提舉二司至正二年𣸪立廣東提舉司申嚴市舶之禁三¶
年聼海商貿昜歸徴其稅(濯纓亭筆記宋末沈<折 t="33"/>之迯占城乞兵具𣸪占)¶
(城以囯小辭敬之效秦庭之哭而不淂歸占城賓之而不臣敬之竟憂憤)¶
(彂病率其王作詩挽之曰慟哭江南老鉅卿春風揾淚爲傷情無端天下)¶
(編年月致使人間有死生萬疊白雲遮故國一杯黄土盖香名英魂好逐)¶
(東流去莫向邉隅怨不平夫占城以島夷知重莭義如此及元主中囯四)¶
<pb:KR2k0037_SBCK_047-56a>¶
(夷杭拒維屡征不貢倭奴猶口汝夷也我亦夷也何貢之有我<折 t="33"/>朝龍興)¶
(歸順恐後夷狄有君信哉)¶
本朝除元亂大一統諸畨例當三年一貢卋見來王許以互市立市舶提¶
舉司以主諸畨入貢旧制應入貢畨先給符簿化及圭三司與合符視其¶
表文方物無偽乃津送入京若國王王妃陪臣等附至貨物抽其十分之¶
五其餘官給之直暹羅瓜哇二國免抽其畨啇私賫貨物入為易市者舟¶
至水次悉封籍之抽其十二乃聼貿昜然閩廣姦氏徃徃有椎髻耳環丨¶
効畨衣服声音入其舶中導之為奸囙緣鈔暴傍海甚苦之(旧志凡東洋)¶
(交易多用絲紵倭國尤為兇狠啇人畏之回易寉頂等物西洋交昜多用)¶
(廣貨回易胡椒等物其貴細者徃徃滿舶若暹羅産蘓木地悶産檀香其)¶
(餘香貨各國皆有之若况香有黄況烏角沉至貴蠟沉削之則卷嚼之則)¶
<pb:KR2k0037_SBCK_047-56b>¶
(柔皆樹枯其拫所結惟奇南木乃沉之生結者犀角有烏犀花犀通天犀/天)¶
(則通天犀白花中𣸪有黑花此皆希丗之貴也鶴頂亀筒玳瑁見說可令)¶
(為犀角不苟合故公服以玊與犀為帯貴其不苟合之義也)¶
洪武三年五月遣使頒科舉詔于安南占城以其通中國文字也諸畨莫¶
不畏威懐徳自是朝貢不絶亦有不及期而貢献者永楽改元遣使四出¶
招諭諸畨貢献畢至竒貨重寶前所未有乃命内臣監鎮市　設公舘于¶
城南水濱後改建于郡西仙湖今為分守道三年九月大理寺少卿聞良¶
輔初為湖廣副使坐事䧏行人至是奉使西南諸畨暹羅瓜哇以至西洋¶
古里諸國還京奏事稱㫖擢廣東按察使内臣侯顯鄭和等偕行人徃返¶
畨王皆厚礼之四年六月廣東布政司奏毎歲海外畨夷入貢方物水路¶
以舟楫運載惟南雄至南安限隔梅嶺舟楫不通自今請用民力接運¶
<pb:KR2k0037_SBCK_047-57a>¶
上曰為君務養民今畨貢無定期而農民少暇日假令自春至秋畨夷入¶
貢不絶皆役民接運豈不妨其農事自今畨夷入貢如值農務之時其方¶
物並于南雄收貯俟十一月農隙却令運赴南安著為令𣸪顧侍臣曰民¶
不失其養雖勞之鮮怨民失所養雖休之不徳八月置懷逺驛于廣州城¶
蜆子歩創房一百二十間以居畨人隷市舶提舉司然内官總貨提舉官¶
吏惟領簿而己有當由福建而𬒳風漂至者如渤泥(木闍婆属國在西南)¶
(大海中去瓜哇四十五日程去三併齊四十日程去占城三十日程永楽)¶
(四年其王遐旺来朝)流求(在東洋大海中當建安郡東水行五日而至隋)¶
(大業中遣得率兵自義安浮海撃之義安今潮州也洪武中分大小琉球)¶
(朝貢甚恭官生常入太學受業)每加收卹他若喃勃利新附諸國亦有随¶
舶至廣州者正統十年按察副使章格廵視海道時流求使臣蔡璇等率¶
<pb:KR2k0037_SBCK_047-57b>¶
数人以方物買賣隣國風漂至香山港守備當以海㓂𣣔戮之以為功格¶
不可為之辯奏還其貲而遣之畨夷頌徳(近年流求客啇有漂至瓊州者)¶
(送至廣城僉事經彦寀加意存卹逺人感之)成化弘治之丗貢献至者日¶
夥有司惟容其畨使入見餘皆畱停于驛徃來設燕𬋩待方許入城衣服¶
詭異亦有㡌金珠衣朝霞者老稚咸竸觀之椒木銅鼓戒指宝石溢于庫¶
市畨貨甚賤貧民承令慱買多致冨正徳十二年西海夷人佛朗機亦稱¶
朝貢突入東筦縣火銃迅烈震駭逺迩殘掠甚至炙食少兒海道奉命誅¶
逐乃出境自是海舶悉行禁止例應入貢諸畨亦鮮有至者貢舶乃徃漳¶
泉廣城市貿蕭然非舊制矣於是両廣廵撫都御史林冨稽　租訓遵㑹¶
典奏上淂允於是畨舶乃通焉(臣惟廵撫之職莫先于為民興利西除害)¶
(凢上有益於<折 t="33"/>朝廷下有益于生人者利也上有損于朝廷下有損于生)¶
<pb:KR2k0037_SBCK_047-58a>¶
人者害也今以除害為名併一切之利禁絶之使軍囯無所資忘　祖宗¶
成憲且失逺人之心則廣之市舶是也謹按　明皇祖訓安南真臘暹¶
羅占城蘓門荅刺西洋瓜哇彭亨白花三佛齊淳泥諸國俱許朝貢惟内¶
帶行啇多行譎詐則暫却之其後輙通又按　大明㑹典凡安南滿刺¶
加諸國來朝貢者使回俱令于廣東布政司管待見今設有市舶提舉司¶
又　勅内臣一員以督之所以送近徃来懋遷有無柔逺人而宣　威徳¶
也至正徳十二年有佛朗机夷人突入東筦縣界時布政使吴廷㪯許其¶
朝貢為之奏　聞此則不考　成憲之過也厥後獷狡章聞朝廷准御史¶
丘道隆等奏即行撫按全海道官軍驅逐出境誅其首悪火者亞三等餘¶
黨聞風懾遁有司自是得安南滿刺加諸畨舶盡行阻絶皆徃漳州府海¶
靣地方私自駐劄於是利歸于閩而廣之市井蕭然矣夫佛朗机素不通¶
<pb:KR2k0037_SBCK_047-58b>¶
　中國驅而絶之宜也　祖訓㑹典所載諸國素恭順與中國通者也朝貢¶
　貿昜盡阻絶之則是因㘆而廢食也况市舶官吏公設于廣東者反不如¶
　漳州私通之無禁則　國家成憲果安在㢤以臣等之中國之利益鉄為¶
　大山川水熂仡仡終歲偅充常額一有水旱劝民納粟猶惧不蔇田規畨¶
　舶朝貢之外抽觧俱有則例足供　御用此其利之大者一也除抽解外¶
　即充軍餉今両廣用兵連年庫藏日耗藉此可以充羡而俻不虞此其利¶
　之大者二也廣西一省全仰給於廣東今小有徵彂即措辦不前雖折俸¶
　掓木乆以缺乏科擾于民計所不免查淂旧畨舶通時公私饒給在庫畨¶
　貨旬月可淂銀両数萬此其為利之大者三也貿易旧例有司擇其良者¶
　如價給之其次資民買賣故小民持一錢之貨即淂握椒展轉交易可以¶
　自肥廣東旧稱冨庻良以此耳此其為利之大者四也助國給軍既有頼¶
<pb:KR2k0037_SBCK_047-59a>¶
焉而在官在民又無不給是囙民之所利而利之者也非所謂開利孔爲¶
民罪梯也議者或病外夷闖境之爲虞則臣又籌之暹羅真臘瓜哇三佛¶
齊等国洪武初首貢方物臣服至今永楽時浡泥入朝沒齒感徳成化間¶
占城𬒳篡継絶蒙恩南方蛮夷大抵寛柔乃其常性百餘年来未有敢爲¶
盗㓂者近時佛朗机来自西海其小爲肆侮夫有所召之也見今畨舶之¶
在漳閩者亦未聞小有驚動則是决不敢爲害亦章章眀矣况乆阻忽通¶
又足以淂其驩心乎臣請于洋澳要害去䖏及東筦縣南顕等地靣逓年¶
令海道副使及俻倭都指揮督率官軍嚴加廵察凡舶之来出于　祖訓¶
㑹典之所載者宻詗淂真許其照旧駐劄其　祖訓㑹典之所不載如佛¶
朗机者即驅出境如敢拒抗不服即督彂官軍擒捕而凡所謂喇嗒畨賊¶
必誅權要之私通小民之誘子女下海者必禁一有踈虞則官軍必罪如¶
此則不惟足興一方之利而　王者無外之道亦在是矣伏望　皇上¶
<pb:KR2k0037_SBCK_047-59b>¶
特勅該部熟議将臣所陳利害逐一叅究如果可行乞行福建廣東省令¶
畨舶之私自駐劄者盡行逐去其有朝貢表文者許徃廣州洋澳去䖏俟¶
候官司䖏置如此庻懐柔有方而公私両便矣湾泊有定所布政司案查¶
淂逓年暹羅國并該國𬋩下甘蒲石　坤州與滿刺加順塔占城各國夷¶
船或湾泊新寕廣海望峒或新㑹竒潭香山浪白　鏡十字門或東筦雞¶
栖屯門虎頭門等䖏海澳湾泊不一抽分有則例布政司案查淂正統年¶
間以迄弘治莭年俱無抽分惟正徳四年該鎮廵等官都御史陳金等題¶
要将暹羅滿刺加國并吉闡國夷船貨物俱以十分抽三該户部議将貴¶
細觧京粗重変賣留俻軍餉至正徳五年廵撫両廣都御史林廷選題議¶
各項貨物着変賣存晋本䖏以俻軍餉之用正徳十二年廵撫両廣都御¶
史陳金㑹勘副使吴廷舉奏𣣔或倣宋朝十分抽二或依近日事例十分¶
抽三責細觧京粗重变賣收俻軍餉題議只許十分抽二本年内占城國¶
<pb:KR2k0037_SBCK_047-60a>¶
進貢得附搭貨物照依前例抽分至正徳十六年滿刺加國奏佛朗杋奪¶
國及進貢詐偽議礼部議行鎮廵等官遣彂出境嘉靖五年又該姚都御¶
史奏稱暹羅國進貢得陪貢附搭貨物十分抽二以俻軍餉方物觧京嘉¶
靖六年該國副使坤思悅者米的利等奏稱正船並無抽分該礼部查淂¶
㑹典内該國例不抽分行回将厚抽貨物退還变賣修船歸國遵行到今¶
俸粮折色掓木無支布政司案查淂逓年止係都布按三司文武官買及¶
在省文職官吏本司俻行廣豊庫于庫貯抽回胡椒蘓木計筭各名下折¶
色俸銀每一两内徐八錢折蘓木一百斤尚餘二錢折掓五斤八両八錢¶
八分其餘衞所武職官吏與夫境外各属則無折支掓木之例嘉靖中革¶
去市舶内臣舶至澳遣知縣有㢘幹者徃舶抽盤提舉司官吏亦無所預¶
<pb:KR2k0037_SBCK_047-60b>¶
