# -*- mode: mandoku-view; -*-
#+TITLE: 天下郡國利病書
#+DATE: 2015-09-12 00:41:25.789548
#+PROPERTY: ID KR2k0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 37
#+PROPERTY: FILE SB10n0698-2802天下郡國利病書-第二千八百零二册.
<pb:KR2k0037_SBCK_037-1a>¶
永保總説　侯加地曰哨所之後附以圡司盖為永保與沅盧接壌¶
而表裏營哨受辰府莭制所從來矣先年大征諸苗直指奏　聞以¶
各該苗寨分責各圡司官氶&KR0249;遣衞官坐鎮相兼治理各哨守撥有¶
圡兵亦既煩&KR0010;餉矣司屬有經歷都事吏目皆流官原非無事又者¶
今皆視為冗員而鎮官&KR0096;亦漸輕漢民逋迯奸宄俱以司為&KR0676;當事¶
者宜慮其後也　永順司　國朝洪武二年内附陞為宣慰使司𨽻¶
湖廣都司又割新𣷹葛蠻安撫司之南渭州及白崖長官司思州安¶
撫司之施溶州臘惹洞麥着黄峒驢遲洞施溶溪四長官司又併三¶
溪置上溪州復置田家峒長官司其會溪屬沅陵有廵簡司在焉正¶
徳初有明輔者以辰州府學生嗣宣慰使從征十餘次頗以禮法自¶
守諸峒翕然嚮慕　保靖司　本朝&KR0004;置保靖州安撫司洪武六年¶
<pb:KR2k0037_SBCK_037-1b>¶
陞宣慰使司𨽻湖廣都司初領長官司二今増置長官司五并領之¶
其一爲五寨朱沱烏引蘆荻杜望白岩五峝也自唐命田氏世官斯¶
圡以控蠻夷宋元因之　本朝初寨官田文歸附始置今司其一爲¶
筸子坪永樂三年置其一爲茅岡隘冠帶長官司其一爲両江口其¶
一爲鎮逺臻剖六峒横坡俱長官司而境内隂𨺚江杜望滑石江三¶
廵簡司則直𨽻湖廣布政司其大刺廵簡司屬辰州府云　又曰按¶
古夷狄效貢有加賞無增爵盖防微杜漸慮至周也保靖狹而单弱¶
且無他覬永順地濶蓄饒聲名文物彬彬埒中圡使者馳&KR0016;都門絡¶
繹不絶無以有窺伺之萌乎去&KR0010;以區區楚材之貢徼　天子寵誥¶
進階都閫將且與司道頡頏安能受辰府莭制哉倘後有貝珠&KR0729;馬¶
之貢漢廷將何以待之濫㤙而驕夷當事者溺其職矣&KR0060;恐在笥漸¶
<pb:KR2k0037_SBCK_037-2a>¶
輕外釁潜啓杞人之&KR0104;又不獨在防苗也¶
苗徼　洪武初以潕溪属盧溪縣改夜&KR0048;立崇山衞後省衞置崇山¶
千户所&KR0249;轄悍獷奈官卑𫝑孤不能鈐束十四年鎮筸治古荅意苗¶
首亂命總兵官楊仲名率師征勦尋就招撫二十八年苗有不服造¶
册者倡亂盧溪縣主簿孫&KR0063;龍入洞招諭領苗長楊二赴　奏佳輕¶
賦另給重賞𤼵囬盧始割上五都蠻民分為十里置鎮溪軍民千户¶
所𨽻辰州衞每十年照州縣例攅造丁口觧查永樂五年鎮筸苗復¶
叛命&KR0291;兵官張駟統兵征勦餘黨亦各就招十二年以都督梁福掛¶
征蠻副將軍印鎮守駐辰州洪熈元年以都督蕭綬掛印鎮守宣徳¶
六年鎮筸苗酋龍三白大䖝黄老虎石計聘等紏結貴州銅仁平頭¶
諸苗為亂命都督蕭綬都御史吳榮率漢圡兵一十二萬討平之班¶
<pb:KR2k0037_SBCK_037-2b>¶
師後隨叛詔綬等各戴罪征討乃冐暑夜馳直抵池河劄營掩殺過¶
半賊黨竄伏深箐圍困乆守諸苗岀降㡬至絶種乃設湾溪等十堡¶
撥軍防守景泰七年苗復叛命兵部尚書石璞討平之正徳七年苗¶
酋龍麻羊龍江西龍成酒龍強殺龍同保等嘯聚川湖貴界中大肆¶
猖獗詔遣廵撫貴州都御史魏英兼制湖廣四川漢圡衙門發兵撫¶
勦調度未㡬以致仕去尋勑都御史楊茂元代之咨行廵撫湖廣都¶
御史劉丙親詣辰州駐鎮先是知府戴敏指揮髙勲王爵陸續撫出¶
鎮筸苗犯龍麻羊等共六百三十二人丙以罪重者八十二名監候¶
餘各省𤼵復趋沅州㑹同都御史楊茂元調集三省漢圡官兵委分¶
守右𠫵議張&KR0071;兵備副使徐潭分廵僉事田墀隨營監督用苗民龍¶
真等為嚮導進至髙巖坪暴木坪立營攻破亞酉回保孟洞束那米¶
<pb:KR2k0037_SBCK_037-3a>¶
那張兵馬等寨斬首七百五十八級擒𫉬三百四十二名口八年兵¶
攻留絞洞寨斬𫉬千餘撫下苗賊三百餘名口仍委兵備徐潭同都¶
指揮潘勲知府戴敏指揮王爵等搜捕餘苗議請𣷹設守備領　勅¶
鎮乹州兼制圡官弹壓邉境以故各圡畏懼諸苗慴服十餘年間頼¶
以少安旋因圡官謀削去控制勅命致守備&KR0096;輕諸圡相抗&KR0186;暗紏¶
報私養成&KR0219;悍横噬三邉醸至嘉靖中年苗果大叛先是嘉靖十五¶
年貴州銅仁司&KR0249;轄且逞寨苗吳朗拱縱酒綑縛佃户其家生員告¶
呈銅仁府知府魏文杖斃之其子吳柳苟遂紏黨攻刦鄉村思石道¶
兵備僉事田汝成及守備指揮荀瑞令隣封四川平茶司圡官楊再¶
𩔰招撫魏文許將叛苗地方割與酬功付以銅仁司印信契劵再𩔰¶
果招安苗賊後貴州廵撫不&KR0098;前許紿取契劵焚之以銀一千両償¶
<pb:KR2k0037_SBCK_037-3b>¶
其勞再𩔰失所圖遂扇苗出没為亂守備荀瑞因之失職十六年以¶
都指揮邵鑑代之鑑多譎詭言湖廣苗人聼銅平叛苗紏拽所刦財¶
物蔵于筸子坪苗頭龍老恰龍黨叟寨内鎮筸守備陳表令圡官田¶
興爵誘出二苗擒觧辰沅兵備道監候老恰斃于獄黨叟尋釋放十¶
八年老恰男龍母叟見父死深恨田興爵遂聚衆攻刦該司得禾冲¶
等二十一村其後大小畧變與亞酉等寨苗頭龍求児等見彼刦擄¶
𫉬利因紏銅平苗㓂刦奪両省油&KR0382;平頭五寨等處守備陳表以此¶
&KR0013;劾囬衞以清浪衞指揮僉事朱衣守備鎮筸時值&KR0010;荒軍士缺食¶
未可驅𢧐朱衣借銀糴米百餘石調集鎮溪所上六里圡兵六百委¶
圡指揮田&KR0063;朝督率十九年正月進入爆木坪遣苗頭廖羊保等分¶
頭招諭是時苗尚知懼每寨各出牛馬求退我師至三月因五寨司¶
<pb:KR2k0037_SBCK_037-4a>¶
奸細苗民侯荅保刻箭誘筸子坪團溪板栗𢙣黨及銅仁旦逞諸苗¶
出刦麻陽譚家村又鎮溪亞酉苗龍栁比等復叛出掠平頭地方其¶
&KR0249;理龍騰霄率兵掩捕&KR0013;傷苗知禍大遂屯聚蠟爾深山辰沅兵備¶
副使李瑜調征永保圡兵委平溪衞都指揮髙崗鳯同朱衣率保靖¶
兵六百進抵筸子坪𢙣黨寨委沅州衞指揮周寳領永順兵四百進¶
抵五寨司歩欵寨前撫定大小畧蛮排那孟叟亞保囬崖口等十一¶
寨苗頭龍逺吳得狗等咸請隨軍征討生擒首𢙣龍荅已等七十七¶
名俘𫉬賊属五十二名口并擒𫉬奸細侯荅保觧道羈候瑜又遣辰¶
州衞守備&KR0057;欽傅啓忠同髙崗鳯督永保鎮溪兵一千進入蠟爾山¶
斬𫉬苗首二十八顆生擒一人功㡬成偶奉湖廣撫按両院大牌𫿞¶
令退兵隨將叛苗餘黨招撫安置二十一年筸子坪烏牌寨苗龍母¶
<pb:KR2k0037_SBCK_037-4b>¶
叟紏合龍求児及銅平苗賊攻圍麻陽縣城該縣朱知縣中途遇執¶
幸以計脱湖貴撫按奏聞詔遣都御史萬鏜勘處&KR0063;否勦撫聽其處¶
置二十二年六月萬鏜遣指揮李勇著落統兵叅將髙崗鳯都指揮¶
潘璵守備李英荀瑞督令撫苗圡官田&KR0063;朝及永保両司官舎帶領¶
鄉導徤歩人等撫出賊首龍求児龍母叟并從𢙣龍栁&KR0024;吳老瓦等¶
及貴州該道守備官丘&KR0243;等陸續撫出從𢙣麻得盤吳旦逞等共五¶
十餘人萬鏜臨辰州查得叛苗餘寨未盡歸降再加招諭續㨿両省¶
撫苗委官囬稱各苗執迷不從行刦無忌且阻留撫苗百户二員於¶
山内乃調永保酉平等處兵及二省附近官軍一萬一千七百名令¶
辰州衞守備&KR0057;欽指揮吳山何清沅州衞指揮葉森督永順宣慰彭¶
宗舜及鎮溪圡官田&KR0063;朝𫠦領兵入髙巖立营守備鐡冠辰州衞指¶
<pb:KR2k0037_SBCK_037-5a>¶
揮賀鳯陳官督保靖宣慰彭藎臣并筸子坪圡官田興爵等所領兵¶
入爆木坪立營守備周寳荀瑞辰州衞指揮張一䕫督原調防守五¶
寨麻陽地方圡兵於丫刺関把截鎮筸守備李英徃來&KR0291;為提督俱¶
聽𠫵將髙崗鳯都指揮潘璵調度是時苗賊蓄食頗多且知有險可¶
恃群聚抗敵𫝑益張大復𣷹兵萬餘次第搜山斬𫉬首級共七百七¶
十八顆生擒七十九名俘𫉬賊属男女共二百三十三名口奪囬原¶
委撫苗百户姚伏黄金二員并&KR0013;擄男婦七十七名口因暑雨連綿¶
難於粮運且草木䝉宻瘴毒易生師難乆暴遂班師乃議量&KR0468;永保¶
圡兵與鎮筸五寨司兵相兼防守二十三年十月先是筸子坪圡官¶
田興爵繋辰州獄諸苗以其地主賄脫歸事之興爵大&KR0075;虐以逞苗¶
怨怒燬其公署以叛蔓引鎮溪苗亦叛會貴州銅平官責苗不輸稅¶
<pb:KR2k0037_SBCK_037-5b>¶
因移督圡官挈印走諸苗復騷然並起二十四年萬鏜復臨辰州集¶
諸路兵討之時有言鎮溪圡指揮田&KR0063;朝可任使鏜因署為廵捕而¶
&KR0063;朝實狡&KR0219;多智嘗隂搆永順保靖相讐殺而両利其賄至是益肆¶
為奸利𢧐則庇賊&KR0416;梁冐功賞或撫則反覆要重貲夷實未嘗見利¶
督撫監司不察切任之故功乆未成鏜召苗酋謂必得質乃出於是¶
以千户徃質苗酋龍子賢來見鏜執之以聞誅之苗亦殺所質千户¶
以報継遣両省監司挾所𨽻圡官詣賊营諭撫犒以牛酒計口給食¶
予其魁龍許保冠帶時湖苗&KR0010;苦&KR0013;兵聼撫而貴苗未大創内實驕¶
横陽許之遂罷兵召鏜為刑部尚書未㡬而龍許保吳黒苗復叛焚¶
掠州縣無寕日二十七年乃命總督両廣侍&KR0048;張岳為都御史移鎮¶
辰州招討之岳至議者猶謂撫便會苗復㓂旁縣於是力主用兵令¶
<pb:KR2k0037_SBCK_037-6a>¶
𠫵政王崇輯撫湖苗及近貴猖獗諸寨以庚戍九月進兵討破之俘¶
斬二千餘執許保母女妻妾尋購𫉬許保㨗聞罷兵而止&KR0468;𠫵將石¶
&KR0022;憲等搜捕三十年二月許保黒苗復紏附貴叛苗㓂思州府以瞿¶
塘衞卒踐更戍之聞㓂平城守稍&KR0520;賊因詐為瞿塘踐更卒猝入城¶
殺居民掠帑蔵執知府李&KR0098;簡等去&KR0022;憲等亟分兵邀其歸路諸苗¶
懼縱&KR0098;簡等歸遁入林箐時謂酉陽宣撫冉諸實隂主賊掠思州岳¶
令秘之而檄與永保二宣慰會兵討湖苗𦔳逆者斬其渠首数十人¶
餘黨復撫定而田&KR0063;朝恣横&KR0057;甚又合酉陽兵攻平茶多阻撓官軍¶
岳召之不出偵知其恃叔田勉驍勇悍　為牙距乃先計執勉杖殺¶
之&KR0063;朝懼竄苗寨累遣人自陳許其以功贖罪又不出遂削其廵捕¶
&KR0063;朝𫝑益窮蹙因永順宣慰投見軍門岳姑杖之而令從征苗撃殺¶
<pb:KR2k0037_SBCK_037-6b>¶
斬首懸于市時諸苗畧定惟許保黒苗未𫉬懸賞以購&KR0022;憲宻遣人¶
賄撫苗麻得盤等偵許保至龍田寨家誘飲及醉縛之䟽聞伏誅諸¶
守臣争欲罷兵岳以黒苗深匿未除必且生患乃縱還其親黨而宻¶
督諸圡官索之三十一年八月劉甫等跡知黒苗襲斬其首以獻朝¶
議設三藩總督留岳鎮撫開府沅州岳乃䟽罷湾溪等堡更設一十¶
二哨曰乹州曰強虎曰筸子曰洞口曰清溪曰五寨曰永安曰石羊¶
曰銅信曰小坡曰水塘凹曰水田營連鎮溪所共十有三各哨以圡¶
兵犵蠻等数百餘人復召募打手数十人戌守又增設𠫵將壹員領¶
　勅控制諸圡駐麻陽鎮守而守備属焉岳握兵乆斟酌善後事宜¶
藉兵備副使髙𩔰叅將孫賢共成其績邉境少安三十三年議移叅¶
將駐劄五寨司城就便調遣邉防益周三十八年四川容山圡舎張¶
<pb:KR2k0037_SBCK_037-7a>¶
問韓旬争印相讐殺刦鎮逺軍屯都御史王崇討平之四十二年沈¶
給事　奏以貴州廵撫兼制湖北川東罷&KR0291;督設兵備於沅州撤民¶
兵移粮選募犵凱等與投順苗人分列屯戍又以圡民叅錯耕種外¶
以民兵遥振軍威環衞之制曰可𨺚&KR0159;萬曆以來銅信水塘水田等¶
哨以次議裁而永寕長寕杜壌等营又接𣷹控穴誠撤所宜先而増¶
所未備也邇來苗種日繁而奸民竄入者&KR0010;乆亦習為苗故苗且日¶
狡萬曆十五年刺殺筸子哨督備指揮髙松喬官兵莫敢誰何萬曆¶
二十九年偏沅軍門江鐸乗征播之餘征勦貴苗皮林等寨辰郡亦¶
不免騷然煩費三十六年兵備𡊮&KR0063;文增盛華王會营哨(按設盛華/徒為私人)¶
(盛蠡&KR0063;管兵計耳蠡&KR0063;遂以兵九十/名賣坐寨苗人至今為心腹之禍)四十二年署府印同知劉&KR0063;卜¶
因苗頻次出刦沅陵之深溪浦口復刦至春伊溪離郡城僅三里詳¶
<pb:KR2k0037_SBCK_037-7b>¶
議三道于竒坪岩凹&KR0291;路設立营隘奉守道蔡復一命名拱辰营以¶
衞郡治可謂因事制宜之一䇿矣¶
民苗哨寨　辰州境界迤西北其地廣袤連跨㡬二千里皆介峙萬¶
山民苗錯居各為寨柵以守故自永順東北迤東而南西界保靖為¶
寨七十有五曰鐡匠民寨曰擺上民寨曰曹那苗寨拐蘇苗寨上&KR0024;¶
天苗寨曰竹寨民寨曰五奴民寨曰老䑕村苗寨張兵馬苗寨竹科¶
苗寨迤前為崇山衞稱為古昔流放驩兠之所有城守之旁衞為寨¶
曰逹河曰黄馬曰龍髙曰朱虎曰田河皆苗寨也又前為江底民寨¶
為扯亞寨木坪寨溪舟寨杜望坪寨皆民居之次為立反苗寨為石¶
官司寨老圡田寨姑木牌寨𢙣黨寨鐡門関寨紅崖寨下亞保寨亞¶
保寨平&KR0048;寨亞髙占寨馬勤寨鮓得寨拐糯寨皆苗居之其平&KR0048;亞¶
<pb:KR2k0037_SBCK_037-8a>¶
髙占之間為髙崖廵司復由拐糯西為溪頭上勞䨇寨&KR0024;那民寨凢¶
四又次為米㜑老白二苗寨茶陽横溪二民寨間之次為大鉛塲董¶
竒丙正&KR0294;者&KR0017;板地母村六寨皆苗居之又前為地岑民寨鐡寨民¶
寨旁為鎮溪軍民千户所繚以周城兵戍之所之右為冲葛民寨為¶
強虎哨有城城側為洞頭三蹬坡二苗寨越小溪水為刺峝寨鴉溪¶
寨皆民也鴉溪之旁為哨者四曰冲木林小哨曰大坡小哨曰馬滚¶
小哨曰三㲼小哨皆群苗出沒之所其側為留絞寨葫蘆寨烏牌寨¶
都羅溪寨皆苗落也稍前為乹州哨為鎮筸守備署皆有城為湾溪¶
哨哨㨿磴道石梁跨小溪最為險絶盤屈而長曲盡前為竒梁隘復¶
自守備署轉而東南歷両溪為河溪民寨隔溪為小庄寨平哲寨冲¶
省寨獨崖寨梁寨復前為髙凹哨為隂𨺚堡皆民居焉復上為筸子¶
<pb:KR2k0037_SBCK_037-8b>¶
哨為洞口哨皆有城守之自筸子隂𨺚而南界麻陽迤西界施溶溪¶
北界銅仁酉陽以盡保靖之東北為寨四十有五曰沙子凹有城曰¶
烏引民寨曰清溪哨其城視沙子凹大倍之接竒梁隘焉自烏引跨¶
山渡溪水為麻陽界轉西南為髙村民寨隔溪為神堂湾復自湾渡¶
溪為崖門廵司西上為小田民寨接石羊哨哨之左為五寨𠫵帥署¶
環以城城中有五寨長官司前為五寨哨城後隔山為黄蠟洞隘左¶
越溪為長冲哨有小城下為廖鐡塘寨上為孟叟寨為老菜溪寨囬¶
保寨爆木坪寨田坪寨大五圖寨冷水寨皆苗居之次上為箭塘营¶
為盛華哨又次上為永安堡為水塘凹為水田營大小皆有城其水¶
塘西則麻陽縣也從縣西北上為銅信廢哨小坡哨皆小方城繞之¶
下為龍首營其上哨西越溪水為施溪長官司二哨之旁皆苗寨曰¶
<pb:KR2k0037_SBCK_037-9a>¶
板栗曰亞吾曰哱囉関曰弟尚曰琴圖曰桐木坪曰下崖峝峝前為¶
永寕营城如二哨营迤而西為鳯凰营為王會哨旁復苗寨環之曰¶
小稍曰崖峝曰旦逞曰江崖曰打麻旦逞迤東為池河营與下亞保¶
紅崖諸寨接由打麻越山而北為湄亮营苗所居種落&KR0057;盛為黄胡¶
寨排鮓寨下水寨米那寨池已寨&KR0017;黨寨小鉛塲寨着安思女寨復¶
自&KR0017;黨跨溪為糯塘寨思保寨棓子寨杉木寨而都衙一民寨之間¶
界烏羅復上為銅仁府路通酉陽宣撫司曰軍勺寨曰龍田寨曰沙¶
澑寨曰仁沙寨皆界酉陽其下為彪山寨為悶洞寨洞鮓寨小莾寨¶
界保靖皆苗落其入路有二自東路入者由慈利可抵永順直逹保¶
靖酉陽至銅仁府中有大小溪流可渡自西路入者起自石羊哨從¶
西而北由水田营水塘凹入麻陽縣出銅信小坡二哨可通施溪長¶
<pb:KR2k0037_SBCK_037-9b>¶
官司又自石羊哨轉西而南過小田民寨將至五寨哨分南北二路¶
北路入五寨城迤北入永安哨經弟尚板栗二苗寨間通永寕营南¶
路離五寨一小支通長冲哨(今改/長寕)其大支經竒梁隘繞洞口哨城外¶
入筸子哨城出渡溪經湾溪哨下入鎮筸城從東門出通鎮溪所從¶
北門出轉西通強虎哨其鎮筸城外迤北一小支經湾溪哨與乹州¶
哨通又竒梁隘一小支通清溪哨經沙子哨自南趋北與大支合又¶
盧溪縣西二百三十里其路亦通鎮溪所　侯加地曰辰府據三楚¶
上㳺外控蠻夷内護　陵&KR0230;重岡&KR0232;嶺崒嵂㠝岏諸蠻&KR0018;固叛服靡¶
常從古患之唐于此置都督府歷代因地設險以隂折其躑躅之孚¶
徃事誠可鍳也顧麻陽蠟爾鎮溪筸子銅平諸山為苗巢穴週圍千¶
数百里懸崖鳥道莫可躋攀且竹箐叢生鱗次櫛比殆無空隙人非¶
<pb:KR2k0037_SBCK_037-10a>¶
側肩僂背無能入也賊從内而視外則明每以伏弩得志我從外而¶
視内則闇雖有長技莫施此萬公鏜所以嘆地利之難也山嵐瘴氣¶
欝蒸多雨霏霧&KR0456;濛尋丈莫辨此萬公鏜所以嘆天時之難也圡官¶
搆讐各厚餌苗以𦔳攻殺因而啓釁生亂由是圡人與苗互結姻親¶
情多牽制且其伎両亦為賊所窺破今用圡兵不免前弊欲擯而不¶
用彼以切近之地素稔之情不但引誘窩匿甚且借兵齎粮况楚官¶
軍皆不足用除永順保靖之外其餘圡酋可調之兵能出千数者無¶
㡬至於貴州舎酉陽平茶之兵愈少而愈難矣必欲别省調兵則又¶
不諳地里成功難必而其沿途騷害&KR0057;不可言决難輕調此萬公鏜¶
所以歎事𫝑之難也苗賊嘗言　朝廷有千萬軍馬我有千萬山峝¶
又云諸葛亮有七縱七擒我苗有三𦂳三慢所謂𦂳者軍退則突出¶
<pb:KR2k0037_SBCK_037-10b>¶
刦掠所謂慢者軍臨則散漫潜蔵又云不怕官府軍多只怕官府粮¶
多盖以軍雖多而山箐深險力未易施粮若多則圍困乆長𫝑將自¶
斃然明知道路梗澁粮運甚艱必不能多故為此言此萬公鏜所以¶
嘆狡夷叵測之難也其後專命大臣一人&KR0291;督制禦之尋以事寕召¶
還乆之以憲臣領其地而群苗底定矣先是議設𠫵守以鎮之十二¶
哨以捍之邉防已周第日乆苗齒繁息情同&KR0017;魊兼外省逋逃諸奸¶
挟貿易為名深入巢穴交通諸苗苗借彼為偵伺遍歷村寨窺測殷¶
實勾引苗衆潜為嚮導乗夜刦擄邉民受害迄無寕日及聞哨樓傳¶
炮苗遂散伏哨兵稍集苗已入巢無復窮追所以玩愒日乆養成醜¶
苗&KR0219;悍輕視官軍無所畏惮雖有食粮順苗亦復隂𦔳為孽甚至殺¶
官斬兵莫敢誰何近且縱意横行怙𢙣梗化邇來&KR0010;歉哨兵缺食脱¶
<pb:KR2k0037_SBCK_037-11a>¶
　巾鼓譟㡬成大變雖今渠魁就擒而兵士莫利從戎徃徃掉臂而去¶
　營伍且空虗矣今年苗氛日熾殺擄居民不下二三百名口𠫵戎以¶
　七千兵搗巢両頭羊忽有兵卒踐石落岩下有聲以為有伏苗四散¶
　奔北自相蹂躪而新置火&KR0266;鐡甲曽不一效用盡抛擲于潰亂之塲¶
　矣豈惟士不用命良由控制無方練馴未至而先時制勝之䇿未之¶
　講也余故鋪列寨哨如右使知險要何在以圗善後又採名公條議¶
　鑿鑿可行者亟錄以俟摘舉與邉防未必無小&KR0024;云¶
<pb:KR2k0037_SBCK_037-11b>¶
<pb:KR2k0037_SBCK_037-11b>¶
邉防條議　游震徳(分守/𠫵政)一審要害查得𢙣苗寨分前後左右穿¶
心僅百餘里宣徳七年大征草薙存不滿百彼時於楚設立烏巢関¶
黔設立龍𫝑関及正徳七年再征後楚奏設鎮筸守備并湄亮营丫¶
刺関黔設立銅仁守備并亞寨関地架関俱皆逼近苗寨弹壓得宜¶
及嘉靖二十九年用兵之後設立麻陽小坡銅信水田等哨去丫喇¶
二十餘里洞口筸子坪等哨去湄亮五十餘里中間荒棄五寨故圡¶
綿亘亦計五十餘里去苗愈逺而設備愈多形𫝑愈分而費兵愈衆¶
不惟殺伐之威未伸亦於防守之計未審今欲脩設舊関控扼要害¶
地廣人稀事𫝑不易惟有招撫流亡使黄臘等寨都溶等堡筸子洞¶
口永安等哨生聚繁盛氣完𫝑重然後責令圡司進逼丫喇湄亮或¶
據池河畫疆設守則一十三哨之兵可以漸省而湖北之民可更生¶
<pb:KR2k0037_SBCK_037-12a>¶
矣¶
又議王士𤦺(清軍帶/&KR0249;兵道)一重責成查得食粮順苗恊守地方既假¶
内向之名以冐軍餉常肆外合之計以貽民害如生苗出刦彼實暗¶
勾之及各哨官軍贖取户口亦復就中分利合無設法禁諭凢粮苗¶
各該防守地方有人户&KR0013;擄即將各苗本季&KR0063;給餉銀收貯不散必¶
待送出户口然後&KR0024;給若過季始送則前季全扣不給庻彼知勾苗¶
所分之利與安坐時給之餉勞逸多寡得不償失而非心自阻矣至¶
於順苗逆苗種𩔗本無分别而服餙亦無異同查計食粮順苗若干¶
名每名給以腰牌正面刻記年貌住止與食粮哨堡把守信地背面¶
送道𦘕押刻印俾之出入懸帶如無腰牌即係面生可疑之人即時¶
拘䆒放粮時騐牌給散庻狡悍就我覊縻而粮餉亦免虗費矣　一¶
<pb:KR2k0037_SBCK_037-12b>¶
禁&KR0059;貨照得魚塩布疋我之所有而苗之所資乃射利之徒徃徃&KR0059;¶
販前貨冐禁𫉬利踪跡詭秘出入難稽一與争競遂醸釁孽合無今¶
後凢各商販必於所在官司討一印票以便查騐如某處某人於某¶
地買某貨至某地𤼵賣止許冩大地名不許叢雜混開凢所在官司¶
関市騐實放行若無印票即同&KR0059;販重治沒官如販至各哨發賣者¶
除兵民外其餘止令食粮苗長赴本哨交易不許販商擅進巢穴與¶
諸苗交通違者以軍法從事庻交易不妨而禍釁可弭矣　一編鄉¶
兵照得鎮筸营哨相距各数十里惟圡城内頗有房屋出城則崇山¶
峻嶺一望莾蒼絶無人跡惟編立鄉兵可以召號走集居址錯聯漸¶
實荒落然有兵則餉隨無從處辦而屯種之法可亟講也訪聞各哨¶
圡甚膏&KR0254;谿洞之水足資&KR0517;溉合無行令各哨細查該哨附近居民¶
<pb:KR2k0037_SBCK_037-13a>¶
不論圡著流寓悉聼籍名照各州縣立保甲之法一甲五户一户若¶
干丁聯為鄉兵空閑地圡任其自議開墾各分畔塍創結茅蘆十年¶
以内雖有豐收亦免科其粮税每&KR0010;終哨官造册開報鄉丁某某墾¶
田若干申撫夷官止為稽覈以杜争冐撫夷官仍每&KR0010;於各哨官中¶
擇其善能&KR0134;相開墾最多者騐詳特行&KR0278;奨以示激&KR0134;乆之阡陌既¶
富則廬舎櫛比即以此衆抽選訓練平居而互相守望有警則恊為¶
防守庻屯卒亦募兵矣¶
又議蔡復一(分守按/察使)一革冐粮兵餉告乏缾罍交罄食一兵湏¶
得一兵之用老弱者宜汰矣此外尚有虗冐之弊或乆亡而不報猶¶
領現粮或詭頂而無人混銷額糈如杜壌营薛茂創薛文薛武䓁名¶
以圖侵銀入槖已經本道訪出移兵道革事矣至奸貪醸患&KR0057;莫甚¶
<pb:KR2k0037_SBCK_037-13b>¶
賣粮與苗每名受賂七八金&KR0083;上擺守巢内関支夷性至貪一淂粮¶
便據為子孫之業欲加清革動稱激叛甚或懦官怯𢧐餌以迯故兵¶
粮買求平安&KR0219;官要功許為申請名粮揑稱降服已賣者養雝之禍¶
方深擅許者誨盗之萌宜剪合無行撫夷官閲歷各哨將賣苗兵若¶
干名盡行查出係逺年官賣其官已故者姑照北邉收降靼例責取¶
本苗入营編隊食粮防禦身終住止不肯入营即行革除如係近年¶
官賣其官尚存者不論在哨革哨提問審實責將原粮贖囬仍照本¶
道去年議&KR0098;條欵今後有擅賣兵粮一名者問罪住俸終身以後追¶
退户口只用兵威勒取不許准粮啓釁庻可近壮實力抑且逺杜&KR0104;¶
虞矣　一創反側能&KR0104;鎮筸者生苗也然本道則不&KR0104;生苗而&KR0104;熟¶
苗夫生苗巢穴甚逺有重山以環之有熟苗以間之其去我民風馬¶
<pb:KR2k0037_SBCK_037-14a>¶
　牛不相及何知某村寨竒貨可居某徑路直逹可由某哨隘踈防可¶
　掩哉則熟苗為之嚮導也查得先年投撫把路苗人食粮不過百数¶
　十人其後日新月盛兵不能𢧐則餌惡苗為羈縻之資兵不能守則¶
　飬順苗求捍蔽之用通計营哨共一千餘名&KR0010;粮割兵餉十之二矣¶
　此外尚有挟撫之粮哨官&KR0059;於打手凱兵内那給者不與焉使其内¶
　向無他猶可言也今則羈者不羈而捍者不捍豈惟不悍且引生苗¶
　以䖍劉我邉陲蕩摇我保聚剽殘我赤子每次入刦生苗㡬何人皆¶
　此曹與叛民作祟耳且官粮之外脇稱躭守某村勒取&KR0010;月常例名¶
　曰煙火錢既&KR0338;於官又食於民倐為順苗以領粮又倐為生苗以行¶
　刦是彼両利而我両害也如去年刦洞溪擄婦女萬氏逼贖数十両¶
　即粮苗麻老二之巢今正月又擄本婦以去而刦王會都桐寨掠三¶
<pb:KR2k0037_SBCK_037-14b>¶
十餘口者亦有麻老二子弟舉一麻老二而千餘名可知矣以剜&KR0079;¶
醫瘡之餉反成藉兵齎粮之禍豈不痛哉本道懸令地方&KR0013;刦查何¶
寨把路之苗將&KR0063;放粮革住擒賊獻人方准&KR0024;給而各弁皇皇恐失¶
其&KR0172;節次行查並無一報畏熟苗如此况生苗乎又安望其能捍巨¶
㓂乎夫吾兵政不修順苗皆㓂何苗可恃吾兵政果修兵可制苗又¶
何恃於苗合無行叅守官以後苗路失事申𫿞革粮之法務在必行¶
如查有勾逆内犯實跡明諭各苗某人&KR0018;㤙作亂當討罪不他及即¶
挑選精兵擒治庻䟦扈跳梁者破豺狼之膽即陽附隂梗者亦革鴟¶
鴞之音矣一杜濫増苗粮已設者雖難裁革而豢飬之餉秋毫皆¶
係民脂豈容無節訪得各哨原來不限定額数哨官造冊徃徃慿意¶
増𣷹徃者不能盡知以近数年計之如五寨舊四十八名今六十七¶
<pb:KR2k0037_SBCK_037-15a>¶
名矣洞口舊二十四名四十年冬尚止三十四名而四十一年春造¶
四十九名矣清溪舊四十六名今五十一名矣乹州舊十名今十六¶
名矣其他加増二三名者難以𤨏列濫觴已不可尋横波亦宜力制¶
合無行撫夷官今次閲哨將各哨食粮苗人清查實数詐冐者除之¶
姑將現在限為定額以後不許擅𣷹一名如本苗故絶無子者將原¶
粮作缺不許他苗冐頂其粮仍待効順有功之苗方許申詳給賞額¶
数已滿雖有順苗効劳宜賞者不妨&KR0278;賚銀両亦勿輕許名粮盖賞¶
費銀於一時有限而粮遺患於後日無窮也一遏投住哨民敗群¶
者已能為害又有迯避差徭&KR0018;罪迯奴投入熟苗寨種地分租因熟¶
苗以通生苗望為窟穴乆則引生熟苗出刦又或幇其寨苗讐殺如¶
近有木里寨半熟半生之苗流民投住数十家因苗寨結讐為他苗¶
<pb:KR2k0037_SBCK_037-15b>¶
擄去此曹甘心從夷乃其自取而為中行説於蠻地則邉境大蟊賊¶
也合無行叅守哨官𫿞禁除以前元有民寨外不許流民於近苗逺¶
哨地方從新創房居住不遵者守哨官騐明燒燬盡数驅逐熟苗寨¶
舊民&KR0013;苗刦殺者不在失事之限凢熟苗與苗寨民不許縱入内地¶
潜窺虗實其思漢願囬者聼告守哨官押觧本道𤼵州縣逓囬原籍¶
當差行李貨物不許官兵侵動違者依搶奪律問罪敢新投苗寨者¶
&KR0013;擒以謀叛論仍行辰麻沅盧州縣行保甲法將附苗民村挨門造¶
冊時相&KR0116;察有乆出不歸者呈官查䆒縱容户口投苗者事𤼵連坐¶
逺方流民從本保甲經過&KR0009;宿者亦要詰問來歷如係投苗即扭住¶
送官母得窩容奸細出入自貽焚刦之患外夷之防既峻則猾夏之¶
禍不作矣一責擔承永順約束鎮苗保靖約束筸苗每&KR0010;俱有擔¶
<pb:KR2k0037_SBCK_037-16a>¶
氶認結到部营哨原設撫苗防守舎把頭目月食&KR0338;粮正分北三苗¶
疆以戎索之意也今則擔氶毫無實効認結祗屬虗文就中筸苗猖¶
獗&KR0057;甚歷数冬春二季入犯十三鎮苗而十七筸苗也夫両宣慰司¶
受國㤙世有爵圡生苗皆其部落命懸掌握而坐視匪茹虎兕出柙¶
典守何存雖在我疆吏自當厲兵固圉惟敵是求不必專𠋣土酋為¶
緩急然擔氶題奉　明㫖分管義表靖㳟而罔思厥居棄　命廢職¶
則嫌於欺　君徼寵靈以保世勿絶&KR0010;額粟粮既逋貢賦戎籍豢養¶
又糜金錢而𨽻也不力以部苗為邉陲&KR0104;則昧於報　徳亦非圡司¶
所以&KR2951;　天威順&KR0017;神傳訓子孫之道也合無請　𤼵憲檄傳諭二¶
宣慰司恕其已徃誤事之咎責以將來報　國之忠將原認擔氶苗¶
巢𫿞加鈐制如有侵軼奉令捕擒即𤼵兵殱厥首惡獻俘馘於官&KR0278;¶
<pb:KR2k0037_SBCK_037-16b>¶
<pb:KR2k0037_SBCK_037-16b>¶
兵士膏血也膏血既吮尫羸漸成敵愾何由此苗氛漸熾内禍日烈¶
也哨官不為自強之計甘為媚苗之術今日許苗粮㡬籌明日許苗¶
粮㡬籌一哨唱之衆哨從而和之彼増則此𣷹此𣷹則彼增今計苗¶
一&KR0010;食粮四千五百餘両何曽使苗不内㓂乎不特不能使不㓂也¶
或食粮于東而行刼于西或食粮于西而行刼于東不止豢苗者不¶
敢言即&KR0013;害者亦不敢𩔰舉其名真所謂畏苗如虎自視如䑕者也¶
今誠昉昔人故基自五寨司竒梁隘起直至乹州哨望城坡止悉築¶
墻髙一丈二尺基厚五尺或内有可&KR0024;者&KR0024;之或全無宜創築者築¶
之東西僅僅七十里大哨十里次者七八里小者三四里䋲鐡楨榦¶
之具取諸迯扣人力用兵卒及墻内人家計丁分日輪班𦔳之墻成¶
上用木架茅草覆之為一劳永逸之舉夫督工不得其人則亦虗糜¶
<pb:KR2k0037_SBCK_037-17a>¶
工力宜委文官賢而才者一員與哨官監修修後墻嵌片石刻兵夫¶
姓名于上日後傾圮責令重修哨官計数罰治或無不殚心力者矣¶
若夫上洞山險溪界不能築墻宜於𦂳要去處設立隘門一座用兵¶
守之朝啓夕閉盤詰徃來不寕遏苗入亦所以杜内逆之出也凢有¶
交易止在墻外計墻東西苗巢多寡&KR0063;有㡬處建立㡬所明白各定¶
月日用兵監之不許紛优苗不許入墻民不許越市如違各治以罪¶
庻險有可恃而姦不復萌矣　侯加地曰防苗惟築墻為第一義然¶
湏砌乃佳磷磷皆是非必取之他山也山險不能築者則因險為墻¶
如西北邉法勞均而垂乆費尠而利宏不猶賢于十萬師乎¶
省志論曰政之所貴者名與實也今天下名存而實亡者孰若兵政¶
哉而楚為甚異時計軍額而餉之軍有登耗則餉用裒益此定数也¶
<pb:KR2k0037_SBCK_037-17b>¶
今舉尺籍按之則軍之耗者寖寖半矣而&KR0010;給不升斗殺是孰食之¶
也諸衞所屯田&KR0010;令卒士釋戈鋋就錢鏄而耕而登其子粒以佐軍¶
費繕戎噐法誠備矣乃官怙其&KR0254;而歸其磽埆舄鹵者於卒士甚則¶
代官而輸之稅或民之豪有力者&KR0481;取而兼并之隂匿其逋額即令¶
屯部使者莫可䆒詰儲料安所贍乎　國&KR0004;惟置世籍&KR0211;兵楚人謂¶
之垜充其民壮無有也後以額軍消縮始募民之趫徤者為民壮&KR0211;¶
兵而縣官為籍民丁畆輸飬之夫兵以衞民故民為飬焉貴相當爾¶
乃今兵不足自衞而張頥以哺於民復勤民之財力以為之衞且養¶
者是何觧也險要之區隘苗落所出沒者故事兵壮與官軍參戍之¶
夫為其能峻防也乃狡&KR0219;梯利假之道而坐分其鹵𫉬而扞掫譙呵¶
之責輙媮惰若児戯矣又况名為戍守而身役于官日以供執殳事¶
<pb:KR2k0037_SBCK_037-18a>¶
輶軒迎送之役者乎故覈耗軍之粮以省募民之費而又兵禁其&KR0059;¶
役者屯禁其&KR0059;食者險要苗落禁其緼奸而&KR0059;假之道者庻兵政脩¶
舉不至名存實亡矣嗚呼豈獨楚事然哉¶
<pb:KR2k0037_SBCK_037-18b>¶
<pb:KR2k0037_SBCK_037-18b>¶
籌邉録¶
　分守湖北撫苗督餉按察使蔡復一條議兵政詳¶
為戎政未脩夷氛日熾謹陳末議以固邉防事照淂今春苗孽跳梁通計¶
十八营哨入犯一二十次所殺掠無慮百数十人亦云&KR0068;矣&KR0060;惟今鎮筸¶
之苗視倭虜易與者二而難亦有二躭躭剽財質子女以媒贖無長驅之¶
雄啓彊之狡也種落可五六萬而巢穴星散無君長期㑹約束𫝑不&KR0014;大¶
舉也此𫠦謂易也難者虜阻邉墻倭阻海而苗錯壌营哨無一垣之限民¶
寨羅列収保清野之法無所用之虜防秋倭防両汛而苗日夜伺我無時¶
不可攻無地不可&KR1011;蹂也則難易之大較也然難易從敵立形必我先自¶
立而後敵形徔之今我且未能為我則難者固難而易者亦何嘗易㢤推¶
轂以命將而溺職者即將也設將以制兵而召侮者即兵也餉兵以衞民¶
而囮禍者即民也植圡司以佐兵威撫粮苗以増民捍而蠧兵者即土司¶
<pb:KR2k0037_SBCK_037-19a>¶
癰民者即粮苗也又何恠乎難者之愈難而易者之不易也本道謂今欲¶
制苗不必求諸苗惟求諸我而已我實&KR0014;將實&KR0014;兵實&KR0014;营哨戎政修明¶
而夷不駾喙者無之其亊惟歸一實而其法惟專扵任勞任怨謹㨿見聞¶
心思所及開坐條欵一&KR0405;㑹同兵道督辰州府撫夷官及&KR0257;守营哨䓁官¶
着實整頓理合呈詳伏乞　憲批𫿞加訓&KR0346;地方幸甚¶
　計開議將有三¶
　一曰重責成𠫵守哨官扵兵略夷情必日夜講求如農之有畔熟險¶
　阻扵目中而䂓利害扵掌上然後守可固而𢧐可克今之將領率不¶
　&KR0052;心無論出竒制勝即本道著令苗犯必詰所從入道以正踈防之¶
　罰而今春失事多次行守備查報竟若罔聞又民寨分属信地係去¶
　夏𠫵將自議覆行而至今屡催未報夫擒首𢙣追䧟民猶可諉曰有¶
　待若苗刦内地出從何巢歸從何&KR0985;豈不章灼果此尚不知則木偶¶
<pb:KR2k0037_SBCK_037-19b>¶
　　奚殊或知而故𨼆則蔽䝉太甚合無請　憲令申&KR0346;𠫵守营哨官將¶
　　練兵守儉二事實用心力以窺伺之智料敵以妬人之心責已以推¶
　　避之精神整頓軍政以顧惜之體&KR0405;校勘職業惟㩀現在畫地以防¶
　　堵為功踈虞為罪就一哨而失事有㡬則哨官之伎俩可知通諸哨¶
　　而勝敗若何則𠫵守之短長自見更𫿞行守偹今後凡報苗㓂擄掠¶
　　要查係何巢穴種落徔某関隘䦨入如刦内地者&KR0057;必查從何哨路¶
　　&KR0052;過禀報守兵両道以慿䖏分罰不踰時而無所㡬幸觧免則各哨¶
　　砲楼廵守自凛凛加𫿞而苗警可稀矣¶
　　二曰𫿞制馭今得功者紀録待薦奨而目前不𧰟也踈防者詰責戴¶
　　罪或行住俸而目前不耻也是未盡制馭之道也兵法主將得徑决¶
　　罰偏禆以下合無著令今後哨官遇苗入堵截無損淂功三名級以¶
　　上者除兵照賞格外行府動庫銀打造花紅送該哨官鼓吹旌奨仍¶
<pb:KR2k0037_SBCK_037-20a>¶
　　加紀録如本哨信地失事及縦苗越哨䧟户口数多者除頭目防兵¶
　　綑打外哨官係指揮兵道行提到道責戒千百户𠫵將徑行責戒俱¶
　　戴罪防禦若禍&KR0429;罪大者提觧綑責并從重䆒革其𠫵將守備鈐轄¶
　　各哨體統原𫿞調遣分布不用命者自當徑行䆒治不得一味縦狥以致陵夷¶
　　三曰審機&KR0096;本道扵諸欵言之詳矣尚有機&KR0096;𫠦在宜隂用而不可示人者姑畧¶
　　言之本道&KR0026;今苗種其慓悍挾長技勝漢人其狎險阻耐饑渴劳苦勝漢人其¶
　　决前&KR0127;死勝漢人特可制者分而不合耳幸彼中無大酋如嘉靖時龍許保¶
　　者有之則湖北&KR0104;方大也趙充國言湟中諸羗欲鈔邉必觧&KR0311;屯聚邉將宜¶
　　以計破散之善制夷者&KR0014;使夷自𨷖常分而不合則患不及邉雖及邉而病¶
　　不極今生熟苗寨時相讐殺此我之利也使心計之將&KR0014;善用間諜精選而¶
　　厚撫之視諸巢人衆而其長自雄&KR0014;角立者縱使反間或乗其㣲𨻶或反¶
　　其要約或借事徉&KR0165;口語或為某某懐入犯而某先告我或為某欲取某¶
<pb:KR2k0037_SBCK_037-20b>¶
　自效而㣲宣之或生致某苗而言某某所掎𫉬使諸苗酋互懐疑愠而隙不¶
　　可縫因以刺得其情形彼所欲刦我必知之我常為主以待客而制之易易¶
　　矣用諜非財不可釣魚者必棄餌𨷖犬者必投骨官為捐金資之勿愛¶
　　也此隂符家所出必雖今諸弁未足領此而常識此意亦可引伸控馭¶
　　之方畧且安知果無其人㢤¶
　議兵有七¶
　　一曰簡精銳不任𢧐是謂糜軍選練四要曰力曰藝曰膽曰趫㨗而苗路¶
　　山谷林箐&KR0057;非便地利知險阻者不可哨官需索常䂓徃徃充以放債工匠逰食¶
　　之人外此則多武岡新化邵陽䓁䖏犯罪逃亡者逰惰坐食則不可執戈流人¶
　　非土著則𢧐不力而易譟其上訪得禦苗惟本地團練鄉兵及麻陽犵狫兵¶
　　悉地形諳夷情習苗技最可用合無于春季放餉唱名領封逐一簡選有懦¶
　　弱不堪及虗名&KR0009;充者即清出作缺至&KR0024;兵　求積弊牢不可破冝令撫夷官¶
<pb:KR2k0037_SBCK_037-21a>¶
　　一路出示有驍勇土著民兵及犵兵俱准報名投見驗其膂力技藝過人者不拘¶
　　多少彚造三册報守兵両道及辰州府𫠦汰退兵缺即以此人充之収&KR0024;未盡¶
　　者又可留為下次報缺批頂之用以後放餉府縣官俱照例舉行仍將唱放過¶
　　兵卒有無老弱掲報其在营各兵𫿞責哨官着實操練不許買閒守備¶
　　仍不時閱校如此選練得法行之一年兵可漸精其視嚮之糜軍𫝑相百也¶
　　二曰除戎噐噐械不利以卒予敵苗之長技在弩矢銛鏃数寸中要害立死&KR0221;禓當之必無¶
　　幸矣兵家制噐必審彼已之短長而精用之禦弩莫若甲而勝之者¶
　　惟火此間三連短銃僅供傳號不可殺敵前此𠫵將有火噐之議格¶
　　不行本道入辰力主其説動辰庫銀委辰州衞掌印指揮姚之屏募¶
　　匠製鳥銃三百門及火箭火籠䓁藥而甲則未之及也訪得貴州銅¶
　　仁兵日給九厘尚自備衣甲今我兵食餼多者日將三分少者亦可¶
　　一分去年放過銀每人領十八九両且&KR0010;省其掊克科贖之費以此¶
<pb:KR2k0037_SBCK_037-21b>¶
　　　置噐械衣甲亦充然有餘而臨陣可以救死扶傷克敵可以先登取¶
　　　賞是正為兵計而非以為厲也合無行𠫵守哨官春季放餉即𫿞督¶
　　　各兵將領到銀置造衣甲及犀利鎗刀弩箭噐械仍時加㸃閲不許¶
　　　典賣自危身命然自造之甲爱惜工財差可䕶身難以䧟敵今本道¶
　　　自&KR0162;供&KR0063;&KR0083;贖銀一百両合無于辰庫貯銀𠕅行動支凑前数仍委¶
　　　姚之屏造堅甲三百領長短為上中下三制完日與鳥銃酌哨分大¶
　　　小分給為衝鋒破敵之用庶甲可禦苗長火噐可制苗短而執訊𫉬¶
　　　醜不難矣¶
　　　三曰申䇿&KR0063;善制兵者分而能合哨官合本哨為一人而𠫵守又合¶
　　　諸哨為一人則是常得千人之用何苗不摧今所患者哨兵数百而¶
　　　實無百人之用也以本哨言砲楼不守伏路不勤每日逰廵僅以十¶
　　　数人了事逰兵遇敵本营不救是分布無法也隣哨有警髙坐不赴𠫵將調發¶
<pb:KR2k0037_SBCK_037-22a>¶
　　　堵截哨官惮與苗遇領兵扵苗跡不到之䖏而虗要路以待敵苗過則曰道偶¶
　　　相左耳與北邉假按伏以避虜之弊正同是救援不力也合無行守哨官將本哨¶
　　　兵除分守小营外通計在营兵数編以什伍法分為三大隊每日輪一隊守砲楼¶
　　　伏路把隘一隊逰廵接&KR0063;此二隊俱&KR0063;出营敗躱閒在营者綑打貫耳逰示如¶
　　　某䖏砲響逰廵兵馳徃截殺哨官親赴督𢧐苗𫝑大連傳三砲仍𣷹撥在营隊兵¶
　　　𠕅行接&KR0063;至隣哨聞警法當赴援亦湏分定地面如犯某哨之東則專責東隣¶
　　　哨&KR0063;援西南北亦然當援不援者與失事同罪庶兵有率然之𫝑而苗亦不得以¶
　　　一䖏牽制我疲扵奔命矣¶
　　　四曰守要害苗路多岐𦂳関衝險者撥兵把截預俻伏弩撃石㓂至矢石交發安¶
　　　&KR0014;飛度其砲楼䓁項㩀守俻金有聲呈報有壊當修者元無當𣷹建者失險當¶
　　　改徙者俱批行動工修築矣至偷路去䖏或猱厓可越或鳥徑僅通又當增險為¶
　　　守用力鋤鑿設法堵塞仍倣鐡蒺藜法多砍&KR0068;刺漫布𡍼上暗削竹簽木椿埋釘¶
<pb:KR2k0037_SBCK_037-22b>¶
　　　土中以䧟其來又苗善用弩利扵茂林凡近苗林箐酌留我兵塘伏之䖏餘俟天霽風¶
　　　髙縦火焚燒使狡夷不得潜蔵登髙瞭逺洞無遮蔽亦奪其所恃之一法也撃¶
　　　苗或逆其出或扼其歸俱當伏要害以待先要哨探真&KR0192;諜而淂情者厚其賞¶
　　　如報某巢苗出刦預檄近巢之哨伏兵截之盖入刦之地雖多歸巢之路¶
　　　必一既𫿞防以遏侵軼扵前又用竒以撃惰歸扵後設穽待虎未有不擒者也¶
　　　五曰革冐粮营中虗冐之弊不一或乆故不除或詭名虗頂已經𫿞行察汰至于奸貪¶
　　　醸患尢莫甚賣粮與苗每名受賂七八金&KR0083;上擺守巢内関支夷性至貪一得粮¶
　　　便㩀為子孫之業欲加清革動&KR0091;激叛甚或懦官怯𢧐餌以逃故兵粮買求平安&KR0219;官¶
　　　要功許為申請名粮揑&KR0091;䧏服已賣者飬癰之禍方深擅許者誨盗之萌冝剪合無行¶
　　　撫夷官閲歴各哨將賣苗兵若干名盡行查出係逺年官賣其官已¶
　　　故者姑照北邉收䧏靼例責取本苗入营編隊食粮防禦身終住止¶
　　　不肯入营即行革除如係近年官賣其官尚存者不論在哨革哨提¶
<pb:KR2k0037_SBCK_037-23a>¶
　　問審實責將原粮贖囘仍照本道去年議&KR0098;條欵今後有擅賣兵粮¶
　　一名者問罪住俸終身以後追退户口只用兵威勒取不許准粮啓¶
　　釁庶可近壮實力抑且逺杜&KR0104;虞矣¶
　　六曰明賞罰鎮筸賞薄而後時故軍士不&KR0134;本道去夏以來一変其¶
　　法遇斬𫉬真苗盤擒奸細血𢧐陣亡登時例動庫銀外另捐廪贖犒¶
　　之然斬𫉬陣亡就中勇怯難易亦有差䓁合無酌定凡苗衆結陣出¶
　　刦官兵堵殺鏖𢧐擒斬者每真苗一名賞銀五両零星漸出流刦伏¶
　　路逰廵截擒斬級者每名賞銀三両漢逆𦔳刦陣擒者每名賞銀三¶
　　両身帶𠒋噐挑送粮食接濟及為奸細偵探盤𫉬者每名賞銀二両¶
　　凡漢逆俱要擒觧審實不許擅戮以防妄殺平民之弊其隨苗陣拒¶
　　𢧐者不在此論我兵摧鋒䧟陣乗此得勝其&KR0108;勇之人臨陣&KR0013;殺者¶
　　恤銀五両混𢧐&KR0013;殺者恤銀三両家有精壮丁男弟姪騐明俱准&KR0024;¶
<pb:KR2k0037_SBCK_037-23b>¶
　　兵缺殺賊報効如𢧐敗奔走&KR0013;苗趕殺者不恤&KR0108;勇䧟陣重傷者賞¶
　　銀一両&KR0127;傷三錢混𢧐重傷者賞銀五錢&KR0127;傷一錢奔走&KR0013;趕傷者¶
　　亦不賞守哨官從實分别覈報不許狥私㒹倒取䆒目兵&KR0026;望退縮¶
　　致本隊兵損失三人以上者綑打一百棍革役仍枷號両箇月有傷¶
　　者免䆒苗入&KR0052;由信地砲楼不報&KR0063;守隘路不截致殺擄人口者綑¶
　　打八十棍枷號一箇月尋常察㸃砲楼把隘失誤者綑打五十棍若¶
　　遇大𢧐主將申𫿞號令臨陣退縮者自照軍法䖏斬以上俱候詳&KR0098;¶
　　刻示遵行庶賞信罰必未戰而氣自倍矣¶
　　七曰&KR0096;勦撫兵法欲𢧐必守欲守必𢧐故𢧐中有守守中有𢧐𢧐中¶
　　有守者致人而不致扵人也守中有𢧐者制人而不制扵人也不&KR0014;¶
　　𢧐而談守未有不坐困者也辰沅生事之土官喜事之&KR0219;民絲紛請¶
　　勦兵㡬萬餉㡬十萬本道盡絀罷其説矣今乃兼勦言者彼所謂勦¶
<pb:KR2k0037_SBCK_037-24a>¶
　　離撫為勦而本道所谓勦即撫用勦也非勦則不能行其撫也苗雖¶
　　数萬散䖏各寨不相属少者寨数十人多至百餘人止耳入犯皆先¶
　　殺牛刴聚事畢鳥獸散去甚若易制而輙為所困者𢧐威不立之過¶
　　也故事失䧟户口責哨官追退又戒以勿得啓釁故十年積弊惟歛¶
　　兵銀贖取今又𫿞歛贖之禁矣既不歛贖又不用兵則苗豈有坐而¶
　　送人之理㢤雖本道申令勒擔承粮苗追取不退者革其粮然擄掠¶
　　利多革稂害少彼且甘心矣况哨官畏苗如虎支吾觧脱未必實行¶
　　乎去&KR0010;各哨退百餘人然該府&KR0162;贖数十両塩数十包而土官田景¶
　　逢景珠䓁分外私科失主每名銀二三両富而急還人者倍其数視¶
　　贖囬不甚逺也夫苗利刦質非與闘不殺人人雖入巢猶賦粥以活¶
　　之待贖故也不以武脅而以貨取雖重民命而實饜苗欲矣是誨之¶
　　刦也今春擄掠不翅百餘人又將何以贖之本道謂當鵰勦一二巢¶
<pb:KR2k0037_SBCK_037-24b>¶
　　示創犬羊之性沒利畏威種落順逆不一吾𢧐威立逆者可順而𢧐¶
　　威不立則雖順豈有不化為逆者㢤合無行撫夷官閲哨日喚出食¶
　　粮苗長薄賞魚塩責令入巢傳示練兵制噐欲討罪之舉順者咸與¶
　　並生逆者决不&KR0127;宥速獻所掠户口准與贖罪如逆命不悛俟吾兵¶
　　卒已練噐械己利擇其惡極如雨頭羊官荘䓁寨迅加掃殄彼將痛¶
　　而服矣夫𢧐危事也不能縳之入犯而欲取其在巢又疑形也然𫝑¶
　　固不同入犯則彼乗我之不備搗寨則我掩彼之不意入犯則無所¶
　　不攻備多而力分搗寨則厚集吾衆氣盛而𫝑合入犯則决扵原野¶
　　火噐力散搗寨則薫其窟穴火噐力聚入犯則角闘搗寨則用竒此¶
　　制人制扵人之别也此當侍練兵制噐有成之後者也&KR0014;懲其一二¶
　　巢而餘戢以㤙信則諸巢囓指相戒所謂勦以行其撫也¶
　議粮苗有三¶
<pb:KR2k0037_SBCK_037-25a>¶
　　一曰反側能&KR0104;鎮筸者生苗也然本道則不&KR0104;生苗而&KR0104;熟苗夫苗¶
　　巢穴甚逺有重山以環之有熟苗以間之其去我民風馬牛不相及¶
　　何知某村寨貨財可取某&KR0563;路直逹可由某哨隘踈防可掩㢤則熟¶
　　苗為之嚮導也查淂先年投撫把路苗人食粮不過百数十人其後¶
　　日新月盛兵不能𢧐則餌𢙣苗為覊縻之資兵不能守則飬順苗求¶
　　捍蔽之用通計营哨共一千餘名&KR0010;粮割兵餉十之二矣此外尚有¶
　　挾撫之粮哨官私扵打乎凱兵内那給者不與焉使其内向無他猶¶
　　可言也今則覊者不覊而捍者不捍豈惟不捍且引生苗以䖍劉我¶
　　邉陲蕩摇我保聚剽殘我赤子每次入刦生苗㡬何人皆此曹與叛¶
　　民作&KR1090;耳且官粮之外脅&KR0091;躭守某村勒取&KR0010;月常例名曰煙火錢¶
　　既廪扵官又食扵民倐為順苗以領粮又倐為生苗以行刦是彼両¶
　　利而我両害也以剜肉醫瘡之餉反成藉兵齎粮之禍豈不痛㢤本¶
<pb:KR2k0037_SBCK_037-25b>¶
　　　道懸令地方&KR0013;刦察何寨把路之苗將&KR0063;放粮革住擒賊獻人方准¶
　　　&KR0024;給而各弁皇皇恐失其&KR0172;節次行察並無一報畏熟苗如此况生¶
　　　苗乎又安望其能捍巨冦乎夫我兵政不脩順苗皆㓂何苗可恃吾¶
　　　兵政果脩兵可制苗又何恃扵苗合無行𠫵守官以後苗路失事申¶
　　　𫿞革粮之法務在必行如察有勾逆内犯實跡明諭各苗某人&KR0018;㤙¶
　　　作亂當討罪不他及即挑選精兵擒治庶䟦扈跳梁者破豺狼之膽¶
　　　即陽附隂挭者亦革鴟號之音矣粮以誘其順兵以威其逆熟苗受¶
　　　約束而生苗患不减半未之有也¶
　　　二曰杜濫増苗粮已設者雖難裁革而豢飬之餉秋毫皆係民脂豈容無¶
　　　莭訪得各哨原來不限定額数哨官造册徃徃慿意増𣷹徃者不&KR0014;盡知以近数¶
　　　年計之徃徃十増其三四濫觴已不可尋横波亦冝力制合無行撫夷官今次閲哨將¶
　　　各哨食粮苗人清查實数詐冐者除之姑將現在限為定額以後不許擅𣷹一¶
<pb:KR2k0037_SBCK_037-26a>¶
　　名如本苗故絶無子者將原粮作缺不許他苗冐頂其粮仍待効順有功¶
　　之苗方許申詳給賞額数已滿雖有順苗効劳冝賞者不妨&KR0278;賚銀¶
　　両亦勿&KR0127;許名粮盖賞費銀扵一時有限而粮遺患扵後日無窮也¶
　　三曰禁侵削各哨遇放苗粮之時只係苗頭&KR0291;領無從稽察徃徃哨¶
　　中積棍通同侵尅至有放債私典苗粮虗名冐頂既違國法且乆假¶
　　不歸苗以失利生怨未免醸成讐殺冝防其漸合無行撫夷官今次¶
　　閲哨量動逃扣銀買備塩包放粮日傳諭苗長率領順苗出見每名¶
　　賞塩一觔將粮銀唱名給散諭以㤙威効力把路勿懐二心自干天¶
　　討仍每名給小方&KR0083;印票為下次領粮之照後季委官至繳騐前票¶
　　方准散給仍給新票為照𠕅後季倣此其繳過票俱𩔗釘申兵道察¶
　　騐哨官書識頭目有侵尅苗粮者准本苗赴委官告䆒𠫵呈問罪仍¶
　　𫿞禁客圡漢民不許私買苗籌違者治罪本銀沒官其粮苗把截𫉬¶
<pb:KR2k0037_SBCK_037-26b>¶
　　功及預報某巢生苗由某䖏内犯淂實者申道行賞創反側則苗知¶
　　畏禁侵削則苗知懐柔其摶噬之𠒋我鵰狗之用或出于此¶
　議漢民有三¶
　　一曰防啓釁設哨之&KR0004;專以捍蔽辰麻沅盧州縣某营哨地惟五寨¶
　　司土民筸子司苗民而已間有客民生理猶未甚夥也因五寨筸子¶
　　土官招集流民墾耕而吾民富而商者貧而流徙者環哨挿居漸以¶
　　成聚其中有豪猾險徤之徒交結哨官把持鄉社既放債以折兵粮¶
　　矣又使子弟冐兵而耗不役之餉既逼債以致兵窮矣又唆各兵討¶
　　餉而發大難之端甚至私買熟苗之粮公行冐領交通生苗之貨外¶
　　啓窺伺又或欺凌貧弱准折妻子致無告者挺身以投夷懐&KR0311;者紏¶
　　苗而釋憾凡勾苗内刦非射利則洩忿此豪民實開之釁也合無行¶
　　撫夷官閲哨㑹同𠫵守將哨中客民虗名冐兵盡行汰革以後放債¶
<pb:KR2k0037_SBCK_037-27a>¶
　　　與兵不淂指准月粮散餉俱面給兵領聼自筭還不許債主投状領¶
　　　抵苗粮一㮣禁断敢擅買者照前欵議䆒罪沒官仍𫿞禁不許役貧¶
　　　凌弱武断一方凡販賣俱照舊䂓赴該哨來格所𦗟徤歩禀哨官通¶
　　　知熟苗両平交易不許擅遣家丁入巢引苗出外窺探其交易止許¶
　　　魚塩飲食之需不許用牛諸苗刀耕火種淂牛則以供刴欵祀&KR0294;㰱¶
　　　結入冦而已&KR0057;不許用硝磺兵噐違禁之物違者商民徤歩俱以接¶
　　　濟論哨官受賄畏狥不&KR0014;&KR0116;察者䆒革内釁既絶外侮可銷¶
　　　二曰遏投住哨民敗群者已&KR0014;為害又有逃避差徭&KR0018;罪亡奴投入¶
　　　熟苗寨種地分租因熟苗以通生苗望為窟穴乆則引生熟苗出刦¶
　　　又或幇其寨苗讐殺如近有木里寨半熟半生之苗流民投住数十¶
　　　家囙苗寨結讐為他苗擄去此曹甘心徔夷乃其自取而為中行説¶
　　　扵蠻地則邉境大蟊賊也合無行𠫵守哨官𫿞禁除以前元有民寨¶
<pb:KR2k0037_SBCK_037-27b>¶
　　　外不許流民扵近苗逺哨地方從新創房居住不遵者守哨官騐明¶
　　　燒毁盡数驅逐熟苗寨舊民&KR0013;苗刦殺者不在失事之限凡熟苗與¶
　　　苗寨民不許縱入内地潜窺虗實其思漢願囘者𦗟告守哨官押觧¶
　　　本道發州縣逓囘原籍當差行李貨物不許官兵侵動違者依搶奪¶
　　　律問罪敢新投苗寨者&KR0013;擒以謀叛論仍行辰麻沅盧州縣行保甲¶
　　　法將附苗民村挨門造册時相覺察有乆出不歸者呈官察䆒縦容¶
　　　户口投苗者事發連坐逺方流民從本保甲&KR0052;過&KR0009;𪧐者亦要詰問¶
　　　來歴如係投苗即扭住送官母得窩容奸細出入自貽焚刦之患外¶
　　　夷之防既峻則猾夏之禍不作矣¶
　　　三曰絶勾引生苗入犯固由熟苗與投住之民睥睨肆毒而臨時又¶
　　　有内地奸民勾通接濟或分隊潜入而㑹扵某䖏或先期散伏而發¶
　　　扵某時其至必有所藏其饑必有所食若無勾通接濟則何以能來¶
<pb:KR2k0037_SBCK_037-28a>¶
　　　來又何以能乆㢤近五寨哨捕𫉬盧溪客民劉通文劉通武搜出兵¶
　　　噐飯食供&KR0091;與苗交通約扵溪口送飯而箭塘营扵香爐山下堵苗¶
　　　陣擒三名田&KR0022;魁田老四張囘香皆麻陽民引苗報讐刦溪口長冲¶
　　　䓁䖏殺髙𠫵將家丁及標兵数人大抵邉境之禍熟苗十三叛民十¶
　　　六而生苗&KR0379;居一二勾引不絶欲遏外賊難矣本道𫿞行各哨関防¶
　　　報&KR0091;哨地與苗原無界限各民手不持刀弩身不帶禁貨隘兵攔阻¶
　　　動&KR0091;妄拿平民告害以致出入莫可䆒詰不思越度関津已有禁條¶
　　　况越哨乎又何必盗形具而後為扞罔也訪得青黄不接之時四外¶
　　　流民藉口艱食或云趂口邉哨或云移粟苗巢或云投耕某山或云¶
　　　探親何寨此皆勾引之别名耳合嚴行𠫵守哨官扵官私路&KR0985;分撥¶
　　　防兵常川把截但遇漢民流徙到彼無論趂口探親䓁項盡数阻囬¶
　　　不容越度敢恃人衆𫝑強搶過者放砲發兵追擒治罪如有&KR0060;入苗¶
<pb:KR2k0037_SBCK_037-28b>¶
　　　界踪跡可疑者即便拿住搜有違禁噐物勾通情由以奸細論空身¶
　　　者觧道枷號逓囘州縣収&KR0249;盤騐員役論功行賞若踈縦失防為别¶
　　　䖏覺𤼵者將前&KR0052;過門隘兵役問罪勾引盡絶苗夷茫然不知内地¶
　　　虗實又𢙣敢狎入不測之淵㢤¶
　　議土司有二¶
　　　一曰覈戍兵永順兵三百分𨽻永安強虎保靖兵三百分𨽻洞口筸¶
　　　子領兵舎把頭目合鎮溪所乹州哨約四十餘名皆&KR0338;扵官者也無¶
　　　事則荷戈乗障有警則擐甲先登方有禆邉圍之用今則強半子虗¶
　　　大都恇怯本道委守備金有聲閲哨洞口土兵㸃一百名不到永順¶
　　　兵雖在哨而縮朒不聼調遣夫縻空名之餉而餉不用之兵皆與無¶
　　　兵同然則調發何為褁粮何益㢤合無𫿞行𠫵守及二宣慰司以後¶
　　　委官放土兵餉俱照哨兵例察㸃實在方許散給㸃名不到者扣銀¶
<pb:KR2k0037_SBCK_037-29a>¶
　　還官其隨营圡兵務要選練精壮𫿞守信地苗㓂生發𦗟𠫵守哨官¶
　　號令分遣堵殺有功依賞格一例給賞不用命者舎把頭目革去&KR0338;¶
　　粮治以軍法营哨實増六百人之用軍容益壮苗醜寒心矣¶
　　二曰責擔承永順約束鎮苗保靖約束筸苗每&KR0010;俱有擔承認結到¶
　　部营哨原設撫苗防守舎把頭目月食廪粮正分北三苗疆以戎索¶
　　之意也今則擔承毫無實効認結祗属虗文就中筸苗猖獗&KR0057;甚歴¶
　　数冬春二季入犯十三鎮苗而十七筸苗也夫両宣慰司受　國㤙¶
　　世有爵土生苗皆其部落命懸掌握而坐視匪茹虎兕出柙典守何¶
　　存雖在我疆吏自當厲兵固圉惟敵是求不必專𠋣土酋為緩急然¶
　　擔承題奉　明㫖分&KR0249;義表靖㳟而罔思厥居棄　命&KR0440;職則嫌扵¶
　　欺　君徼寵靈以保世勿絶&KR0010;額粟粮既逋貢賦戎籍豢飬又縻金¶
　　錢而𨽻也不力以部苗為邉陲憂則昧扵報　德亦非圡司所以凛¶
<pb:KR2k0037_SBCK_037-29b>¶
　　　天威順&KR0017;神傳子孫之道也合無請𤼵憲檄傳諭二宣慰司恕其¶
　　己徃誤事之咎責以將來報　國之忠將原認擔承苗巢𫿞加鈐制¶
　　如有侵軼奉令捕擒即發兵殱厥首惡獻俘馘扵官&KR0278;賞如格本院¶
　　還　朝亷其約束有功忠力不&KR0520;者旌奨之不如法者戒&KR0346;之其&KR0057;¶
　　甚者聞諸上而加賞罰荣辱既分趋避必勇不惟固吾圉而激勵¶
　　土司勉爲忠義以保業享名施㤙更厚矣至五寨筸子坪二長官司¶
　　滑石廵檢司與营哨錯處均當奉法竭力而筸子坪&KR0057;有轄四十八¶
　　苗寨之責如該&KR0249;寨苗犯順合切責圡官恊同营哨計擒首𢙣追還¶
　　户口有功奨賞敢有懐奸漏情隂陽取利脅詐苦主提問治罪譬御¶
　　馬者䘖轡在手不剛不柔則四牡之力可盡也¶
　　彚𠫵失事條陳申&KR0346;并自劾詳¶
爲彊塲破壊日深邉民𡍼炭已極謹備列僨事之状直窮受蠧之原并自¶
<pb:KR2k0037_SBCK_037-30a>¶
劾撫苗失職以𦗟䖏分事照得本道去秋受事之&KR0004;即両𤼵告示布威德¶
以懐夷落恐哨官苛貪啓釁則有尅賞粮之禁矣恐奸人䦨出勾引則有¶
&KR0346;保甲之防矣而鴞音自若乃知苗非可空言撫也官之師旅實有所缺¶
於是昧議戎政條欵俱䝉　両院批&KR0098;本道與兵道力督將吏舉行而辰¶
州府撫夷官佐之継&KR0162;俸廪并動庫銀煆造鳥銃鉄甲噐械略設而以賞¶
罰厲其後庶㡬收小愒之効然両道止持文墨議論而已練兵守險則𠫵¶
守哨官事也詎意柔情易恣惰氣難程豈但無鼓舞手足之&KR0014;且無𤼵露¶
耳目之畏本道心苦形痺口頑聼藐而疽蝕魚爛之禍日甚一日如今年¶
七月起至十月止共殺死兵一十七名燒殺死户口三十二命擄去男婦¶
二百六十餘名牛馬五六百隻燬房屋一二百重他雜物不計元元何辜¶
真可痛&KR0152;流涕長太息矣最可恠者一兵不練火攻不習委官擬汰老弱¶
則多方為丐免者熟知苗路也在膽不在力也事逼則驅羊格虎有并火¶
<pb:KR2k0037_SBCK_037-30b>¶
噐委以予苗耳&KR0057;可恨者一哨苗入&KR0291;路不過数䖏如靖疆之髙羅油草¶
永安之朱冲口洛濠菖蒲塘永寕之龍鄂&KR0291;兵营其要害人人能言之而¶
逰廵砲隘俱為虗名苗徃來若無人甚至越哨深入七八十里本哨兵尚¶
若罔聞將領不之按即両道𫿞按亦&KR0397;不報在事諸將失事之罪一以國¶
法䋲之無𫠦逃矣若夫積蠧之原&KR0291;由大小將領無安邉境立功名之志¶
而一以管兵為利媒爱錢與惜死之心両合痼疾牢不可砭其𩔰然易見¶
者曰占兵去秋本道已條陳　両院頒禁矣今訪各哨私役多者数十名¶
役於官則不復問撃刺之事而𢧐卒愈少猶之卒也何彼䄂手而我荷殳¶
士皆觧體而𢧐氣愈亡矣如五寨兵額最縮在哨不滿百名而哨官董籌¶
呈詳園頭吹手門子教士䓁役共占三十餘董籌所指必非自列其属𠫵¶
府可知也𠫵將有班軍百五十人守偹有班軍百人皆兼坐行二粮不𢧐¶
不守以奉奔走猶不足而侵及哨兵乎田单編妻妾行伍之間彼何人斯¶
<pb:KR2k0037_SBCK_037-31a>¶
其為蠧一也占兵未已又有賣兵徤児多窮兒也&KR0018;技力自効孰肯輸財¶
亦安𫠦得財惟不任𢧐者其&KR0024;伍必有恒餽而哨官居為竒貨即汰壮而¶
進羸弗恤而委官&KR0082;清之且若奪乳嬰口茀然以不肖之心&KR0063;之矣其為¶
蠧二也兵賣閒矣苗攻哨亦可畏也况今餉懸指二年後重以事故革退¶
之不虞則雖賣而其利未慱惟與苗為市可以饜其惏心而苗以死保粮¶
守為世物其甘而必得之也一名賂拾餘金以上既可德苗又可肥已而¶
緩飬癰之禍扵&KR0010;月是賣兵者轉而賣苗其為蠧三也苗豈&KR0014;終抱餌而¶
止刦㢤有朝受糈夕行剽者矣扵是卑詞與約苟完本哨而已餌扵東而¶
刦西餌扵外而刦内我勿與知以盧麻二縣邉民為壑甚乃戒隘兵勿舉¶
炮谓聞炮不赴責在官而重失炮不舉責在烽堠而&KR0127;是賣苗者巧而賣¶
路其為蠧四也凡此四蠧&KR0291;属膏肓而賣苗賣路&KR0057;不治之&KR0858;粮苗千餘¶
&KR0010;銀四千五百両而&KR1151;豈制餉之&KR0004;預𣲖此豢苗之額㢤始濫觴末江河¶
<pb:KR2k0037_SBCK_037-31b>¶
計萬厯來新增者二百名爲金六七百此外盗氣血附頸之癭也其以兵¶
賣苗者各哨共一百一十餘名皆以漢名附籍而以苗身坐寨此内盗氣¶
血附心之痞也且厯&KR0026;数月刦案越靖疆洞中則北中盧溪越永安永寕則¶
南中麻陽深入七八十里何𫠦過哨路　𫉬寂然苗不犯哨哨不堵苗而¶
賣路之證不既昭昭耳目乎夫設哨爲内地捍耳麻陽雖有清水石羊諸¶
小哨然第二重門户也其兵寡永安永寕䓁則弟一重藩籬也其兵多藩¶
籬不守門户薄矣拒敵而傷猶曰格闘哨民&KR0013;掠猶曰逼虎穴若包有魚¶
以及賔户進狼而入室開関延冦何異黨苗而𦔳之攻㢤且各哨兵募苗¶
在营者種本犬羊悲存狐兎出與苗遇徃徃交臂相送而賣路之禍愈極¶
矣上下相䝉以飬苗爲當然以飬苗而刦爲固然以縦苗過爲不得不然¶
日蝕月爛兵盡化苗必無湖北不至大征不止至於大征而費財費人各¶
又巨萬計禍又何可言㢤故今湖北殆不可爲矣非不可爲也愛錢惜死¶
<pb:KR2k0037_SBCK_037-32a>¶
之弁為之蠧也割癭削痞驟者必死惟實其元氣使氣血歸扵益人而不¶
為彼盗則如癭痞者固可以守而坐消明法制别賢不肖以奪其爱錢惜¶
死之心而四蠧可剔兵可強矣竊謂本院宜著令苗入本哨與格者有損¶
失亦薄其罪縦使越哨即以賊侵境内擄掠人民充軍律治之厲賣兵賣¶
苗之禁犯者雖主將無所貸其現在各官分别提問戴罪如法而先年賣¶
粮與苗之余萬鍾潘弘祖劉宗舜濮朝東王蓋臣仍批本道提䆒使知挾¶
&KR0059;壊邉計者雖事在数年前猶有冷面無情如本道者痛追䋲之庶㡬戒¶
貪懦之後車而今日之癭與痞猶可守使勿潰而急理氣血以待其衰止¶
也至哨務雖多總不過練兵守險四字本道原議已悉特苦𠫵守哨官不¶
肯實舉今又議約束以督其必行一曰束隊伍以行簡精銳之法五人為¶
伍五伍為隊居而練出而𢧐律以止齊一人斬級四人𦔳力分别同賞一¶
人&KR0013;殺擄四人割耳綑責枷號一伍有失隊長連坐則静相保動相救勇¶
<pb:KR2k0037_SBCK_037-32b>¶
怯相習其老弱者伍中恐為累自不肯留而買閑冗食之弊無所容矣二¶
曰把苗路以行守要害之法每哨苗入總路察明㡬處每䖏撥兵若干名¶
五日一換俱載簿稽察哨守時時廵閲失伍者綑責苗過砲楼不報逰廵¶
不堵𠫵將吊簿察提連簿移觧兵道簿上不註即係哨官賣閑三曰立㑹¶
哨以行申䇿&KR0063;之法在本哨則某䖏逰廵兵與某䖏㑹在隣哨則某哨逰¶
廵兵與某哨㑹俱畫定界限以辰酉両時為節仍設令箭號旗辰會一䖏¶
箭逓換一䖏酉會一䖏箭仍歸本處俱載入苗路簿中&KR0063;會不㑹者將不¶
到全隊本日口粮扣賞獨到之兵另行綑責如有苗警隊長拿觧治以軍¶
法四曰練火攻以行除戎噐之法鳥銃手延請教師練習放打務在精熟¶
可以命中臨陣前衞以挨牌旁夾以長鎗刀弩每出將火藥預分数包一¶
放之後牌兵鎗刀兵接𢧐銃手又可入藥𠕅放仍要懸𢃄腰刀以防敵殺¶
放打不中者銃手綑責若銃手&KR0013;殺同伍兵連坐五曰責欺縦以行明賞¶
<pb:KR2k0037_SBCK_037-33a>¶
罰之法任法生怨任怨生謗誰不知之而不敢避者官守之凛志民害之¶
痛心也今各哨失事重矣𠫵守于哨官惟恐有傷并不敢問一卒苗過&KR0291;¶
兵营木星冲而永寕之目兵不䆒苗過朱冲菖蒲塘而永安之目兵不䆒¶
苗過高羅油草而靖疆之目兵不䆒官可猫鼠而簡書不足畏乎卒可驕¶
児而閭井之荼毒不足念乎知其賣路而姑息之是一縦也大小相師陽¶
為不覺以避不𢧐之罪是欺也前高𠫵將訝本道屡批操切貽書謂九邉¶
各道與&KR0291;副𠫵逰同心故能立功名夫邉上掩敗飾功狥情破法之態豈¶
本道𫠦&KR0014;㢤畏官守故也痛民害故也軍法惟賞罰二端耳今擒馘之賞¶
陣亡之恤道府未嘗小恡而决罰不明哨官猶可諉諸両道而頭目隊長¶
防兵断宜責𠫵守𫿞䋲其失伍而痛治其踈防無&KR0101;司日僕僕向各哨提¶
小兵之理也設簿稽查之法既立𠕅有庇狥𢌞䕶者欺縦之罪守備則両¶
道𠫵提𠫵將聼本院裁䖏以上五欵原是兵法之茶飯將守之耕織今無¶
<pb:KR2k0037_SBCK_037-33b>¶
一留心下手者不得不越樽爼代為區畫而束以必赴已通行𠫵將守偹¶
及辰州府撫夷官矣本道之所得為&KR0014;為者止此法立而猶玩愒則當以¶
三尺鞭其後抑营哨之敗人敗事亦既𤼵露無遺矣乃本道&KR1539;官府咎&KR0057;¶
有不得而自掩者苗不靖而始議兵湖北撫苗者何官㢤古之守令積其¶
㤙信猶&KR0014;懐來羗族蠻部為不侵不叛之臣而本道撫綏朞年叛者四起¶
其咎一也申&KR0346;戎政諸欵謬謂行之可以改壁壘旌麾之色而半年扵此¶
將領閣之如弁髦邉疆啖之如𦘕餅本道還質之如説鈴有盟不踐為欺¶
大矣而何以責人之欺其咎二也臣子之衡功罪者惟事與言詢事事&KR0440;¶
考言言浮誤疆圉而䧟生靈非本道推納之溝中乎且從來分守催餉外¶
無越思今本道目撃鎮筸膏肓之病慨然與兵道許副使約共𨤲振之兵¶
道忠勤公正僇力同心無人不共推&KR0251;無事不相咨&KR0192;而毫無捕扵勝局¶
有噐扵此一人舉之未勝𦔳以一人而重自若則𦔳者慙矣况静聴輿誦¶
<pb:KR2k0037_SBCK_037-34a>¶
　頗谓本道去&KR0010;勒石革鎮筸常例𫿞杜科歛今年又清查苗粮不許私賣¶
　責選實兵不許私頂將領失其壟断之望皆有重足束手之歎即髙𠫵將¶
　書與本道亦云水太清則無魚其教戒甚切惜不&KR0014;徔耳故秋冬諸警营¶
　哨恣苗出入如&KR0130;無人以形襲常之寡患而綜覈之失䇿是藏怒扵本道¶
　而遷禍扵邉民也本道任法任怨未見其利先受其病然則諸將𢧐不力¶
　皆本道之咎而駑𩦸並驂驊騮莫展累許副使自劾者亦本道&KR0018;之也語¶
　曰責人則明恕已則昬志曰施其所𢙣自上而下施其𫠦爱自下而上若¶
　批根將領而匿瑕監司是本道智昬扵恕已而本院法格扵行近其誰肯¶
　服伏乞本院特賜紏𠫵重加鐫䧏以為失職之戒口前人心倍加警惕疆¶
　事或可整頓仍將本道所列蠧原之说存之使後有任臣良將得以考㨿¶
　歎息而&KR0052;营本道雖身退甘之矣¶
　　議添募兵築邉墻¶
<pb:KR2k0037_SBCK_037-34b>¶
　爲苗氛甚𢙣黔患震隣謹陳目前急務以固邉防事照淂鎮筸苗枕川湖¶
　貴之交苗巢中踞而三省外環之宣德間總兵蕭綬大征後𠕅征扵成化¶
　又𠕅征扵正德又𠕅征于嘉靖率未有五十年不用兵者由嘉靖耒六十¶
　餘年矣苗粮愈繁漢逆愈夥兵防愈壊至今日奸弁懦兵通夷乏民與苗¶
　爲一而其害獨良民受之其憂獨両道受之此膏肓貞&KR0858;未易藥石救也¶
　請先言其病而後議𫠦以藥之之䇿自邉墻壊而入犯路多如四逹之衢¶
　而营衞病矣自范𠫵將仲仁創無益之哨以兵粮賣苗兵力益寡而四肢¶
　病矣自高𠫵將居仁畏苗如虎令附哨居民請苗躭保犬羊益驕而神氣¶
　病矣自各哨官募苗爲兵仗之賂苗自免爲苗兵者居則以情相輸𢧐不¶
　以矢相遺飬癰待潰而腹心病矣大哨兵不滿三百信地長二十里短亦¶
　十餘里苗無不攻而合我無不守而分其不勝一也苗有苗兵以爲外間¶
　有逆民以爲内間有徤歩以爲反間而我食粮軍徤反不肯以苗情報我¶
<pb:KR2k0037_SBCK_037-35a>¶
貿貿然不淂要領其不勝二也邉民耕種逺哨五六里徃来不可詰苗徃¶
徃深入百里流剽数日𫠦至皆有奸細為之造食諜報而我兵調𤼵数十¶
里赴敵疲扵奔命其不勝三也紏刼無報而不&KR0014;行徤歩之罰入邉無砲¶
而不&KR0014;行廵方之罰堵切無効而不&KR0014;行官目之罰殺擄数百席捲以歸¶
而𠫵守未聞鞭一人貫一人耳本道安淂人人而執之其不勝四也各哨¶
之病無不然者而莫甚靖疆清溪洞口&KR0057;莫甚靖疆盖北之乾州以強虎¶
為外捍筸子以火麻炮水二小营為外捍獨清靖洞苗一䦨入則直抵麻¶
陽盧溪村寨恣其擄掠入無重関之閉出無𠕅截之虞故禍偏中三哨也¶
洞口清溪尚多山險其兵壮懦𠫵尚可練山坡曠地尚可耕以待餉獨靖¶
疆邉苗皆平原無可守之險地狹有主無可墾之塲兵窮救死不贍無𢧐¶
心屡敗之後無𢧐氣故禍&KR0057;專中靖疆也况貴州銅仁有事水硍黄栢䓁¶
山連兵三月未觧勝敗相當擄其哨官平溪衞百户陳湯銘而後贖囬放¶
<pb:KR2k0037_SBCK_037-35b>¶
一&KR0013;擄婦断其手一&KR0013;擄民剮其肉傳語鎮道速撫我其鴟張如此聞貴¶
院頗决意主勦矣黔兵利則驅苗入楚而楚有豕突之&KR0104;黔兵不利則驕¶
苗并&KR0127;楚而楚有蠭起之患此皆不可諱之禍也安可漫然不爲之計㢤¶
爲之計不過勦撫守三者而已剿之法一曰大征縉紳士民憤苗荼毒者¶
無不攘臂扵犂巢掃穴之舉夫苗則誠毒矣葛伯&KR0311;餉殘一童子耳今両¶
年沿邉𡍼鋒刄者以百計俘夷巢者以六七百計&KR0075;辱婦女斬截嬰雛財¶
畜罄扵掠廬舎罄扵焚田地罄扵賣贖誠淂聲其罪而瀦之膏諸苗以釁¶
鼓豈不攄生靈之𪧐憤振華漢之天聲而𫝑固未易言也大征必合二省¶
之力即楚一路必淂兵三萬餉十萬十萬之餉安𫠦出㢤次則鵰剿而鵰¶
剿亦未易行也凡鵰剿如迅雷不及掩耳必先有一技致死之兵自爲一¶
軍在貼守之外而後可以獨徃獨來敵不&KR0014;測伸縮如意今摘调之各哨¶
其衆爲烏合懸令扵数日其機爲先泄無論驅市人即人人投石超距而¶
<pb:KR2k0037_SBCK_037-36a>¶
苗已知之有以相待矣弱則入箐以老我強則扼險以覆我豈望其有尺¶
寸之功乎古之善鵰剿有臨發而兵未知何徃者今安得此將即有將安¶
淂兵而用之故曰未易行者此也至扵撫原與剿合之雙羙離之両傷我¶
創以兵而後撫則避死就生避害就利其撫必來其来必固今苗蹂彊塲¶
如籍稲𫠦穫不貲我不&KR0014;有所芟剪而曰撫爾勿爲冦也彼犬羊如蝇之¶
集腥豺之躭血也豈肯棄實利而聼甘詞哉其𫝑非㗖以兵粮数十名無¶
𫠦用之矣㗖以兵粮是賞其徃刼而誨其新冦也醜夷斬刈吾赤子不䏻¶
誅又不耻獻納此則今將領饒爲之而本道雖死不&KR0014;從也故今日言撫¶
非但將領撫首𢙣者爲掩耳盗鈴之談即本道撫餘黨以孤首𢙣者亦未¶
免泥&KR0325;嚼蠟之說何也兵威不立則餘黨决不肯帖耳就吾覊縻而首𢙣¶
未可孤也力不&KR0014;剿𫝑不可撫則坐而待斃乎惟有料理𢧐守一法而已¶
𢧐守之法不過本道累詳練兵守險両言而已守險有要着曰固築邉墻¶
<pb:KR2k0037_SBCK_037-36b>¶
練兵有急著曰暫益𢧐兵邉墻築扵孫𠫵將数十年𠋣為固其後圮者續¶
修不如法猶存舊墻之半至三十三年盡壊扵洪水而十年之苗患始增¶
𠟵則無墻之驗也使有故墻苗雖衆必先挖墻不&KR0014;猝入即入而擄掠歸¶
止此一路不&KR0014;他出且𫠦掠人畜安䏻急出我兵㩀墻邀擊彼不&KR0014;無傷¶
人口可奪也先年有堵之墻下𫉬級数十者固其成事也計長寜盛華箭¶
塘不用墻筸子強半𠋣絶厓為城溪為池亦不用墻其宜築墻者下則由¶
筸子接湾溪乹州二十里上則由洞口之孤魂塘接靖疆清溪至竒梁营¶
三十里下路可紱上路三十里計不過五千丈舊墻雖盡而跡猶存今當¶
計一劳永逸墻址濶四尺收頂三尺高九尺址用三層石苫盖以草墻外¶
取土因為深濠濠外裁竹簽&KR0068;刺募民夫以兵力佐十之二計每丈費官¶
銀三錢五千丈用千五百金徃時兵多虗冐其迯故扣粮之日哨官以實¶
私槖自本道両年在事𫿞加稽覈賞功吊死制銃造甲皆有籍計現在辰¶
<pb:KR2k0037_SBCK_037-37a>¶
沅二庫𫠦積已千数百金此例在正餉外可動者誠用以築邉墻為小民¶
保障築完之後&KR0010;扵逃扣内别貯五十金為修費遇小小淋圮即呈詳動¶
買厌料而役兵力築之勿壊此百年之利也然交夏多雨非八月不可動¶
工九月民又収穫非冬不可併工非来年二月不可竣工苗堂&KR0014;待㢤&KR0025;¶
八月始又為&KR2492;瓠狺吠之時邉墻未就彼突而入不必滿千即数百人而¶
我兵無𫠦不分倉卒之間安&KR0014;集数百人禦之且役夫滿野不遺之禽乎¶
彼不利邉墻之立時以百苗蹂我&KR0014;從事版築乎&KR0082;責本哨兵劄营以護¶
役夫彼從間道潜入内地不首尾牽制乎欲築邉墻其𫝑不淂不暫益𢧐¶
兵夫各哨非無兵之患無𢧐兵之用患也本道徧閲諸哨惟強虎哨数十¶
兵及民寨兵永安百兵王㑹七八十兵筸子之廖家三十兵可𢧐驗兵以¶
力教兵以技其扵𢧐皆属苐二義𢧐之勝惟有膽耳哨兵兒戯者多本道¶
雖汰換法不&KR0014;盡汰募兵雖多壮丁然皆農民驅而與苗角未䏻無色𢧐¶
<pb:KR2k0037_SBCK_037-37b>¶
也苗兵雖敢死而狐兎情多不肯致力惟鎮溪之圡兵王會一帶之仲獟¶
二家兵技勇埒苗而離筸苗六七十里無&KR0666;親可用為今計湏精募二百¶
名統以&KR0014;將駐靖彊為逰兵左顧清溪右顧洞口苗入則直徃摶𢧐為鋒¶
而各哨𦔳之誠淂一勝則苗膽自破兵氣自張矣修築邉墻即以此一枝¶
兵及三哨之半出墻架梁苗必不敢動墻工可就也𣷹兵便當𣷹餉本道¶
及覆籌之此兵非長設也不過一&KR0010;之計耳兵備道原有竒兵一营内打¶
手凱兵共三百名以備調發其實如圡鷄芻狗無益于用然不可驟去去¶
則為変即各哨兵雖弱而不敢多汰者職此之故𠫵守張良相云小則為¶
盗大則勾苗是也本道扵竒兵缺二十名已懸不&KR0024;漸漸汰其老弱附近¶
諸哨亦用此法俟邉墻成後即將此増募一枝之兵收入竒兵营不盡者¶
填&KR0024;各哨之缺如此竒兵皆得慣𢧐之卒有虎豹在山之𫝑而增餉可罷¶
故曰不過一&KR0010;之計也計一&KR0010;增兵餉當二千金本院原𤼵𦔳餉餘税銀¶
<pb:KR2k0037_SBCK_037-38a>¶
二萬両貯辰州府庫分毫未動&KR0060;謂扵中動二千金為募新兵一年之費¶
尚一萬八千両以給鎮筸营哨額兵四十三年夏秋工食亦不為少也驟¶
費二千金錢本道非不惜之然擇害就&KR0127;擇利就重若不暫設此一技慣¶
𢧐之卒八九月苗必大舉復有十八寨之禍邉墻决不可成雖取失事哨¶
官誅之猶未&KR0014;益扵成敗之数也此䇿不用則當聴將領以兵粮三十名¶
豢苗可弭旦夕然十年便為金三千且其𨼆&KR0104;伏禍不可勝言矣本道目¶
撃鎮筸苗患過扵今之倭虜虜隔邉墻倭隔巨海而鎮筸無短垣之蔽虜¶
防秋倭防汛而鎮筸惟五六七三箇月稍緩其餘無非跳梁之日計惟暫¶
益𢧐兵堅築邉墻募兵之費取現発𦔳餉餘税不過二千金邉墻之費取¶
本道𫠦節省逃扣銀現在不過千五百金迯扣無損扵正餉而餘税本院¶
破格済邉者今邉民𡍼炭已極取二千金以為之捍禦何惮不為哉邉墻¶
成而兵益練則制苗有餘矣且一年内有此精兵二百自為一軍可以出¶
<pb:KR2k0037_SBCK_037-38b>¶
竒新任又得良將相機成功未必不在此著也即貴州鎮道鵰剿水硍黄¶
栢山從二月至今𫠦費以数千計皆思州銅仁思南䓁府搜括庫藏又編¶
発鄉兵騷動一路誠憤苗禍之無極雖費不得已也黔以苗為腹心患而¶
上下以全力圖之故𫠦苦在遭時之詘楚以苗為肢節患而辰沅距省千¶
六七百里情状難以&KR0083;悉故𫠦苦在伸志之難然肢節疽蝕腹心&KR0014;晏然¶
已㢤伏乞本院察本道言非敢欺謬准扵𦔳餉銀内動二千金為募兵之¶
費止以一年為限邉墻工完即將新兵盡収&KR0024;竒兵营及各哨兵缺以省¶
𣷹餉其邉墻工仍聼本道委官估計扵辰沅二庫莭省逃扣銀内動一千¶
五百両興工修築𫿞加稽覆不得浮冐以蠧財亦不淂過縮以&KR0440;守度此¶
費尚可量省𫠦省盡数還官庶邉防有頼矣¶
　　酌議四衞兵餉詳¶
為酌議兵餉虗實裒益以固邉防事照淂疆場之事惟兵與餉而已制兵¶
<pb:KR2k0037_SBCK_037-39a>¶
有多寡當視地之緩急急而無兵曰翫冦制餉有厚簿當視事之安危劳¶
逸逸而倍餉曰蠧財以兵制餉以餉制兵必䏻相為有實不&KR0014;有而名有¶
之曰糜軍湖北有三鎮各設𠫵守曰鎮筸曰清浪曰五靖以地之急兵之¶
習劳冐危則鎮筸為最清浪次之而五靖三年無一苗警可謂緩矣靖州¶
哨兵僅充守備該州雜差此外操且不数数無論𢧐也五開哨兵并雜差¶
無之其兵多為豪門富家僮幹所買頂各有数両頂首而中軍官至有以¶
撥送鄉紳為架房脩墓之役者蓋惟其安且逸之無𫠦用故至扵此尔可¶
慨矣以兵之多則鎮筸為最以数千計五靖次之以八百計若清浪舊惟¶
𠫵將標兵百名然三年未嘗一與苗闘不為用也又有犵兵二百名然每¶
名月僅粮銀一錢五分餼之不飽難責死力且分散十七䖏多者不滿三¶
十名少僅六七名𫝑孤形格不可用也其實兵為用者惟両道四十二年¶
創設守備𫠦領及沿沙哨兵一百五十名而已以偏鎮上下百餘里之路¶
<pb:KR2k0037_SBCK_037-39b>¶
両江苗冦鴟張之時官商䕶送徃來如織之役而僅兵百五十名當之無¶
惑乎苗之有所侮而逞也以餉之後則五靖為最鎮筸次之而清浪不足¶
言矣鎮筸粮最後者曰凱兵打手每名&KR0010;支口粮工食共銀九両二錢四¶
厘如是止耳次曰犵兵每名&KR0010;僅支口粮魚塩銀五両七錢二分四厘次¶
曰蛮兵每名&KR0010;僅支口粮魚塩銀三両九錢零次曰鄉兵每名&KR0010;支口粮¶
二両一錢而已獨靖州凱募二哨凱兵&KR0010;支口粮工食九両二錢零與鎮¶
筸打手䓁募哨&KR0010;支銀七両八分已在鎮筸犵兵之上矣五開有客圡凱¶
三哨圡凱兵每名&KR0010;支銀八両二錢八分减扵靖州凱哨而&KR0278;扵募哨已¶
不為不厚也至兵一哨冐濫之極有可駭者鎮筸𠫵將親兵十六名清浪¶
𠫵將親兵十五名每名&KR0010;不過支打手銀九両二錢零耳獨五靖𠫵將親¶
兵十六名每名&KR0010;支銀一十一両六錢八分二厘以五靖較鎮筸劳險百¶
不一較清浪十不一而獨親兵銀&KR0010;多三十九両八錢有竒何也鎮筸兵¶
<pb:KR2k0037_SBCK_037-40a>¶
　冐刄捍矢與苗角死傷月有聞客兵有之乎鎮筸兵調發救援近四五十¶
　里逺者百餘里或三　日夜不歸褁餱粮犯風露披煙卧草客兵有之乎¶
　乃客兵七十二名&KR0010;支銀一十一両六錢八分二厘較鎮筸最厚之打手¶
　尚多二両四錢七分八厘何也清浪新募兵一百五十名僅食犵兵粮&KR0010;¶
　五両七錢零其格闘防禦與打手同無打手之粮而任打手之役而客兵¶
　不任打手之役反獨厚扵打手之粮又何也凡兵惟頭目哨長加餉以司¶
　領率𫿞責成至隊長未有加餉之理且隊長者以古司馬法則五伍為隊¶
　二十五人是也以戚都督継光𢧐法則十二人是也今五開客兵僅七十¶
　二人耳業有哨官以統之矣而仍設哨長二名每名&KR0010;支銀一十三両四¶
　錢五分二厘隊長十名每&KR0010;支銀一十二両三錢九分豈七人便為一隊¶
　乎惟務多創名色以厚領粮而不思其何取且就五開三哨衡之圡凱二¶
　哨兵各一百五六十名其哨隊長俱無加粮而客兵獨有又何也夫厚糈¶
<pb:KR2k0037_SBCK_037-40b>¶
以易士死尔何𫠦爱然責之貴實施之貴平不𢧐不守而奉市人非實也¶
血𢧐者薄而休居者厚非平也&KR0060;謂親兵宜裁如鎮筸打手之数哨隊長¶
量加酌損以&KR0170;安之卒而䓁享日𢧐之餼彼亦何说之辭即謂客兵征皮¶
林之時曽得其力食粮已乆難以驟裁然爾来十五年矣此十二名之哨¶
隊長七十二名之兵豈盡舊人無恙㢤本道訪得中有事故者賣缺者皆¶
係本地人買頂而仍以客兵支粮頂替多而舊兵無㡬也况十五年食不¶
征不𢧐之厚餼即&KR0025;今一體量裁夫豈為過不然查其的在行間而今尚¶
驍勇可推鋒者量異之可也若靖哨有中軍官募凱各有哨官而又贅設¶
練兵百户二員&KR0010;費&KR0338;給二十八両有竒深為無益原額凱兵二百名募¶
兵一百七十一名而二十七年征播創𣷹三十名相&KR0403;不撤亦為冗食此¶
在靖哨已&KR0052;本道&KR0563;行裁汰計&KR0025;今八月起&KR0010;省靖州豊積倉米一百五¶
十九石三斗庫銀一百七十両零九錢二分矣惟五開哨属𠫵將為政非¶
<pb:KR2k0037_SBCK_037-41a>¶
本院檄行不可誠俯&KR0025;本道末議通計五靖二哨一&KR0010;可省銀四百四十¶
両零三錢九分米如前数以銀九十両零七錢九分米一百五十九石三¶
斗還靖州倉庫爲兵備尚該銀三百四十三両二錢著令靖州每年觧況¶
州恊済募偏鎮兵六十名每名照犵兵例&KR0010;支銀五両七錢二分整内以¶
二十名𣷹&KR0403;沙哨以二十名𣷹守備募兵以二十名𣷹老何哨則偏鎮一¶
帶又増一臂之用矣或謂沅靖二餉各有挈瓶之守安淂&KR0127;移不知従二¶
庫自視則有藩畛従両院視之何彼何此醫之用針引正氣以逐邪救虗¶
右乏則取左左乏則取右一人之身豈相厲乎今四衛膚瘡已極而五靖¶
髀肉乆肥則損五靖之濫而不使蠧財因以&KR0024;四衞之羸而不至翫冦正¶
&KR0096;緩急爲地方之道也乃若清浪糜軍有名無實之弊則&KR0057;不可不立法¶
一更張之以變弱爲強故事永定衞撥軍三百六十名[沔-丏+丐]陽衞枝江𫠦各¶
撥軍百名德安所撥軍七十名共六百三十名戍清浪哨五年一換各有¶
<pb:KR2k0037_SBCK_037-41b>¶
官領之官軍除本衞𫠦俸粮外上下班徃来在途則有澧州常德辰州沅¶
州各支行粮到哨則官有&KR0338;給口粮不䓁軍月給口粮米四斗五升邇年¶
班軍不盡足数截長短可六百名計一&KR0010;该支辰沅二庫廪給口粮銀一¶
千四百六十七両四錢有竒夫使六百軍而誠可與苗勍也則清浪不屹¶
然一重鎮㢤乃今衞𫠦軍皆象人矣而班軍&KR0057;甚本道嘗按籍過堂而閲¶
之大抵皆老㓜恇怯面有菜色身不&KR0014;具介胄戈殳耳目不識金鼓旗幟¶
作何進止乆立且仆矣况䏻與苗曽一旦之命乎且所閲之軍又皆十三¶
無人臨時覔市棍&KR0063;㸃者也自其出門時領軍官固以包買矣比抵哨則¶
𠫵將把&KR0291;䓁官又恣意賣閑矣夫班軍之制戍清浪哨以各領班官分之¶
而以一清浪把總轄之哨者廵緝之義則上接鎮逺下接平溪皆當相其¶
要害分布防禦以静邉塵者也乃分𤼵焦溪䓁堡不&KR0014;二百人而四百餘¶
𠫵將守備中軍把&KR0291;私㩀而役之門子軍牢轎夫匠作無不取用月納班¶
<pb:KR2k0037_SBCK_037-42a>¶
錢而聚之城中聼其&KR0052;营生理果何法&KR0088;焦溪堡距清浪三十里永定班官¶
軍所守也班軍三百餘止予之七八十名去&KR0010;屡告失事本道移𠫵將李¶
一鳴𣷹撥班軍恊守已有手本移道遵行在卷而今七月本道檄詰指揮¶
吕登明㩀禀依舊止七十三名在堡李𠫵將陽𤼵添八十三名皆軍牢轎¶
&KR0987;之役止有虗名絶跡不到堡此又何法&KR0088;即班軍之在堡者織草&KR0130;開¶
歇店而已賊在堡外打刼而閉門不敢出且每月一錢八分之粮安足糊¶
口其不&KR0014;自給無頼者勾苗行刼&KR0060;為啇　患地方不惟無班軍之利且¶
受班軍之害矣逺戍異鄉鶉衣鷇食各官需索窮不堪命疾病死亡招魂¶
無𫠦此班軍之苦也軍不䏻捍苗則苗刦益甚苗患益&KR0429;而䋲失守之罪¶
繫逮追訊財罄命隨如去&KR0010;黎平府觧銀吏至武定&KR0013;刦貴州勒焦溪堡¶
官軍賠償扣&KR0338;粮四十餘両其他罪罰難𫃵指数此班官之苦也毫無禆¶
𢧐守而官軍反受其累祗以供武弁役占需索之資則安用此軍為㢤夫¶
<pb:KR2k0037_SBCK_037-42b>¶
衞軍伍不&KR0014;當募兵一誠將班軍盡数撤囬即以辰沅&KR0010;餉一千四百餘¶
金募壮卒照犵兵給餉可得二百五十人各軍之上班屯田軍户俱有幇¶
貼逺戍五年&KR0162;鄉土背父母妻子生死不可知其害可谓痛矣今既免之¶
宜稍収其免班銀每班五年一年納銀五錢其納班者照依徃日上班例¶
免其操差或以太閒令一班之衆分為上下半年両操除操練半年外衞¶
𫠦雜差一切蠲免軍必樂&KR0025;計六百名每年可得銀三百両觧沅州収給¶
此三百兵又可募五十人以三百兵分布清浪勝扵六百老弱恇怯之軍¶
功相百也有靖庫恊済募兵六十清浪撤班軍原餉并免班銀募兵三百¶
四衞益此三百六十精兵威必大振苗可駾喙可無議征剿即議彺剿而¶
實兵為急此法亦不可不行盖裁五靖之濫以済四衞是制肝飬肺也去¶
清浪班軍之虗而募兵實清浪是以人治人也在五靖不减兵額在辰沅¶
不益兵餉而四衞兵可以有易無可以強易弱地方可以安易危本道&KR0060;¶
<pb:KR2k0037_SBCK_037-43a>¶
以為便計也謹將議裁五靖官兵銀数及清浪班軍每年支領餉銀数造¶
便覧冊具詳伏乞本院裁奪其客兵减餉之議仍乞憲檄行五靖𠫵將張¶
良相𠕅議有無妥便囬覆然本道謂𠫵將親兵决當先裁照鎮筸主將之¶
例以為士卒倡計此項銀三十九両零連裁兵二名餉十六両零共五十¶
六両加以靖州撤哨官二員裁兵三十省餉銀一百七十両九錢二分共¶
銀二百二十七両零已足募四十兵宜先断行之即募以益偏鎮防守餘¶
俟客兵决裁議定募添其班軍議撤原軍有無願納免班銀或𠕅行上荆¶
南荆西道詢永定技江德安[沔-丏+丐]陽衞𫠦軍情議報本院定奪地方幸甚¶
　𠕅詳¶
永定衞清浪班軍陸百六十六名每班該三百三十餘名[沔-丏+丐]陽衞清浪両¶
班軍二百名每班该一百名德安𫠦清浪両班軍一百六十名每班该八¶
十名技江𫠦清浪両班軍二百名每班该一百名五年一換实在清浪者¶
<pb:KR2k0037_SBCK_037-43b>¶
通计四衞𫠦共六百一十餘名此其大較也然逃亡甚多重以老弱事故¶
日削日耗計各軍上班永定枝江至清浪一千五百餘里非二十餘日不¶
達德安[沔-丏+丐]陽至清浪二千五百餘里非四十日不逹各軍捐墳墓棄親族¶
有盡室以行者有伶仃獨徃者無待至戍𫠦而道　𪧐飱已受其困矣換¶
領班官有見面之費起行有𥙊旗科歛之費&KR0052;道府過堂支行粮有打㸃¶
之費至清浪𠫵守中軍把總有常例之費&KR0010;時有買閒納班錢之費領班¶
官在哨衣食使用皆取諸軍有雜𣲖之費各軍本地預領月粮僅充資斧到哨¶
月支行粮四斗五升&KR0010;銀二両二錢零殆半盡扵誅求矣長征羸卒糊口¶
無資開茶湯店捆屦傭作不&KR0014;救饑又安望擐甲執兵與苗争一旦之命¶
㢤六百戍卒除焦溪老何䓁哨堡分去百餘在清浪城者四五百人僅供¶
役占恣科索而已焦溪距清浪三十餘里戍軍八十正月苗焚城外一市¶
数十家閉堡自守莫敢一問本道移𠫵將𠕅撥八十餘名恊守而七月得¶
<pb:KR2k0037_SBCK_037-44a>¶
勝营八月&KR0294;路溪又聞失事&KR0291;之五六百人無一人之力&KR0010;糜行粮一千¶
四百餘金不得一金之用徒留此一役為蠧餉之漏巵沈軍之苦海豈不¶
可痛&KR0152;流涕長太息乎窮軍視赴班與就死同而邉地視此軍與土鷄芻¶
狗不鳴不吠同然圡芻無資扵飲食而軍且糜餉抑又甚焉存之以滋軍¶
困招㓂翫両害也撤之以行粮募兵軍觧倒懸兵淂实力両利也去利就¶
害何憚而不為也計一千四百餘金以餉犵兵可飬二百四十五名本道¶
前詳固曰五疲軍不&KR0014;當一实　其实十不當一也此特就辰沅現支行¶
粮言耳本衞𫠦月粮有六斗八升不䓁数比行粮更多若合二粮以募土¶
著得兵可倍然本道思之各軍皆垜充祖額軍伍不可除則月粮難以觧¶
充兵餉似冝以該班之年免其差操令納免班銀更酌道里逺近如差操¶
全免永定枝江每名&KR0010;納銀七錢德安[沔-丏+丐]陽&KR0010;納銀六錢一両合操免差¶
永定技江&KR0010;納銀四錢德安[沔-丏+丐]陽&KR0010;納銀六錢其銀半觧沅庫半觧辰庫¶
<pb:KR2k0037_SBCK_037-44b>¶
充募兵餉另為一欵庶本衞所之軍伍不失而辰沅之兵餉稍濟矣¶
　議四衞練兵募兵詳¶
為清衞占覈堡濫議立練兵募兵之法以責實用以固邉防事照淂楚四¶
衞與黔共治之而官道村落廪廪日&KR0104;苗非苗之足患而無兵之患也又¶
非無兵之患而無餉以募兵之患也取扵額外而疲民不堪命可加徴乎¶
求諸額中而現賦尚多欠况逺逋乎可谓難矣然而未難也以本道思之¶
難莫如勾踐棲㑹稽之後地不增廣而貢獻日増多又不為楚之乞師蔡¶
之请粟兵餉何𫠦出而二十年之後遂以沼勁呉最難莫如田單困即墨¶
之中以孤城殘卒與燕持乆敵圍不觧而外援都絶兵餉何𫠦出而二年¶
之餘遂以復全齊無他不過即𫠦有之民而教訓之所有之財而節縮之¶
而已故在勾踐則縮衣併食以飬𢧐士君親耕夫人親織而𫝊田單者亦¶
曰妻妾編扵行伍之間不獨無濫役以糜軍無濫費以蠧財已也使今治¶
<pb:KR2k0037_SBCK_037-45a>¶
四衞者&KR0014;如勾踐田單而兵食何不足㢤然以今四衞事𫝑未如越即墨¶
之急而治者亦非必如勾踐田單之過自苦也惟在矢實心求初制化虗¶
為實移無用為有用祖宗&KR0052;制最為精宻豈有四衞無兵無食無可禦¶
苗之理盖自沅州以西設平清偏鎮四衞冷水晃州䓁八堡衞軍以供𢧐¶
守而堡軍以䕶徃来即禦苗之兵也&KR0010;𫠦供給錢粮即兵之食也顧在今¶
日衞不為衞堡不為堡而俱化為驛疲精扵迎送竭力扵舁擡夫迎送舁¶
&KR0913;誠不可少何至盡今衞軍堡軍之数以充之而别不得其絲毫之用㢤¶
則又不專在迎送舁擡而衞堡官役占買閒為之崇也以衞言之現在食¶
粮平溪軍九百餘名除雜役外本道清出歸操五百七十名清浪軍七百¶
餘名除雜役外本道清出歸操四百八十名偏橋軍一千一百餘名除雜¶
役外本道清出歸操七百零二名鎮逺軍一千餘名除雜役外本道清出¶
歸操六百零八名使以現操軍簡汰團練豈不足助禦苗之一臂而今非¶
<pb:KR2k0037_SBCK_037-45b>¶
惟防禦無資也即迎送亦称苦跟役雖本道限定額数而悍弁名退實占¶
又有𫝑豪包役惰卒買閒㩀五月清浪掌印指揮孫惟忠禀以四百八十¶
歸操之卒𦗟差不滿百人平溪掌印指揮𡊮翰禀衞軍有窮年無一差者¶
有一月困数差者閒占益多則差益重其差有遠差如省比繳通関䓁項¶
有費差如跟表觧銀俱𣲖使用䓁項而走差者窮矣此外又有條編銀有¶
修城有二百户𫠦共飬一馬供旗吹&KR0016;坐有&KR0052;過駐劄官辦酒取卷箱衞¶
官利有票取取一𣲖二而通衞軍俱窮矣當兵乏餉艱之時可惜数千卒¶
筋力膏脂用之無名此衞軍之弊也以堡言之祖軍消乏而録餘力餘丁¶
不&KR0085;而募市人查平溪志書平溪堡正軍餘丁召募僅一百八十名鮎魚¶
堡正軍餘丁召募僅一百九十名官路摃轎俱取定其中未嘗&KR0091;困至萬¶
暦十六七年乃以堡軍難支為辭而平清偏鎮四衞各募夫六七八十名¶
不䓁以&KR0063;&KR0913;摃而堡軍止專管轎差矣差既减一半則軍額宜稍裁可也¶
<pb:KR2k0037_SBCK_037-46a>¶
乃不惟莫之裁而日增月益計現在平溪軍二百五十二名比舊額多七¶
十二名鮎魚軍二百七十七名比舊額多八十七名其他若清梅二堡則¶
舊額二百加為二百七十四名相見堡則旧額二百加為二百六十名柳¶
塘堡則旧額二百加為二百六十二名差愈簡而軍愈多何&KR0088;鮎魚一堡¶
&KR0057;為濫極柳塘相見上下各六十餘里清梅下四十上八十平溪下三十¶
上四十獨鮎魚下至晃州上至平溪各三十里路較栁塘相見不及其半¶
而夫数反過之又何耶查此二百七十七名内係三十九年兵道不察妄¶
准増募三十六名以軍餉兒戯恣&KR0165;漏巵亦可痛矣夫四衞公差&KR0063;付總¶
與辰沅䓁耳四衞有黔道府州縣之差辰沅𫠦無則辰沅亦有守兵両道¶
府州縣之差四衞所無也謂黔官用夫力獨勤黔必不受也且雲貴之㳺¶
宦者無不&KR0052;辰沅而辰沅之㳺宦者絶少到雲貴則四衞之轎摃差尚冝¶
比辰沅加省也辰沅各驛或七十里或八十里冷水羅舊則九十里而四¶
<pb:KR2k0037_SBCK_037-46b>¶
衞各堡或三十　或四十或六十惟清浪距鎮逺八十里耳是四衞路又比¶
辰沅加近也至辰沅船溪馬底山路之峻險又四衞所未及也今查辰沅¶
各驛夫之極多者如辰陽附郭不過百名而轎摃俱在其中矣堡軍既不¶
&KR0913;摃則夫僅當辰陽之半而多至二百六七十名可乎即以軍粮銀少募¶
夫銀多然每軍&KR0010;銀四両募夫&KR0010;銀七両計七軍當四夫二百六十名為¶
夫一百五十是辰陽以五十夫&KR0063;轎差各堡以一百五十夫&KR0063;轎差也且¶
就四衞論轎摃両差勞逸正䓁耳惟㳺宦挈家者轎多于摃若觧餉銀觧¶
黄册觧火藥軍噐觧暦日試録則皆有摃無轎也清浪摃夫七十平溪摃¶
夫六十偏橋鎮逺摃夫各八十而獨&KR0913;轎站軍各二百数十是以半&KR0063;摃¶
差而以倍&KR0063;轎差也可謂平否㩀&KR0563;告發者冷水堡軍一百六十六名而¶
&KR0249;堡官王之屏役占納班錢九十名清梅堡二百七十餘名而&KR0249;堡官月¶
&KR0063;秋胡位役占納班錢七十餘名其餘各堡雖上下猫䑕無人首發而占¶
<pb:KR2k0037_SBCK_037-47a>¶
閒虗数總不相逺可謂非冐濫否此堡軍之弊也以不為用之人糜無用¶
之餼而不一清理徒曰無兵無食豈生民膏脂僅以資侵牟飬逰惰已乎¶
本道推䆒其本衞之弱始扵屯粮之&KR0259;占利歸𫝑豪而軍不得飽堡軍之¶
濫由扵&KR0063;付之&KR0127;給牌票半人情而官得藉以為辭苟&KR0014;堅執三尺法盡¶
清屯粮以還軍而即現軍以求精壮上下除公差外不以一人情票狥人¶
覈站軍之数止足實用視驛夫而止則四衞可以&KR0010;得五百壮兵立化為¶
富強之國而𫝑固不&KR0014;行也不&KR0014;行者本&KR0014;自言之&KR0014;自守之而事有不¶
盡由本道者非本道之𫠦&KR0014;為必有勾踐身親耕夫人親織田單妻妾編¶
行伍之心而後可以實政張強𫝑也惟扵十分之中師其一二去虗濫之¶
太甚而酌時𫝑人力之所&KR0014;為者則本道&KR0060;有二議焉衞軍祖軍不可撤¶
也量扵中挑選壮丁免其雜差為練兵营以充防守堡軍募市人可减也¶
量扵中稍裁其太多無實者以其粮添募𢧐兵約平溪現操軍選出八斗¶
<pb:KR2k0037_SBCK_037-47b>¶
粮一百二十名充練兵而以四百三十名赱差清浪現操軍選出八斗粮¶
九十名練兵而以三百九十名走差偏橋現操軍選出八斗粮一百三十¶
名充練兵而以四百四十三名走差鎮逺現操軍選出一百三十名充練¶
兵而以四百五十八名走差凡練兵除條編外修城飬馬迎送雜差俱免¶
惟常川在营專聼印捕官團練遇警堵截防禦雖此軍未必&KR0014;衝鋒破敵¶
然清浪現有𠫵將標兵一百名又新募兵一百二十名鎮逺有守備標新¶
議募足一百五十名平溪有新募兵六十名偏橋東西竒兵营一百名即¶
以練兵之軍隨兵出哨追捕自壮聲𫝑此軍除雜差外尚每名　該納條¶
編銀二錢本&KR0063;盡免然新行挑撥恐未必得壮丁未有實用宜出示曉諭¶
果選得精壮出力禦苗連條編銀俱免官為措䖏計四衞練兵四百七十¶
名條編銀止該九十四両辰庫軍粮存一銀尚有餘剰&KR0010;損九十四両而¶
得四百七十人之力何憚不為乎但恐練未成而銀先為虗故本道姑留¶
<pb:KR2k0037_SBCK_037-48a>¶
一着以&KR0026;其後也四衞𣷹此四百七十人而防禦稍有資矣其留走差者¶
俱責印官置簿輪撥周而復始不許買閒偏累每衞走差少者三百餘多¶
㡬五百豈尚不足而重差之害亦可省矣堡軍酌地之逺近差之煩簡定¶
羅旧堡裁六名以一百九十名為額冷水堡裁十名以一百六十六名為¶
額晃州堡裁十五名以一百九十名為額鮎魚堡裁六十七名以二百一¶
十名為額平溪堡裁四十一名以二百一十名為額清浪梅溪堡裁四十¶
名以二百三十四名為額相見堡裁四十名以二百四十名為額栁塘堡¶
裁四十二名以二百四十名為額除羅旧冷水晃州所裁三十一名所减¶
銀&KR0563;存貯沅庫外計鮎魚平溪清浪梅溪相見柳塘六堡共裁夫一百九¶
十名辰沅二庫&KR0010;共省銀七百六十両内募𣷹鎮逺守備標兵三十名偏¶
橋沿沙哨兵二十名乾田冲兵一十五名清浪哨兵一十名共七十五名¶
每名&KR0010;給銀五両七錢共該銀四百三十二両辰庫支給尚剰銀二十四¶
<pb:KR2k0037_SBCK_037-48b>¶
両平溪衞募兵六十名每名&KR0010;給銀四両八錢該銀二百八十八両沅庫¶
支給尚剰銀一十四両其兵餉数目彼此多寡本道另有一册備細𤼵揮¶
頗為詳明至衞軍選為練兵堡軍裁為募兵則苦累終不可不恤冐濫終¶
不可不禁本道亦另有禁約條欵列為一册伏乞本院覧察裁定批行𠕅¶
照衞軍挑選但恐有名無實耳至堡軍議裁必有倡為苦累之说熒惑聦¶
𦗟者然事不難明也請本院將另册細&KR0026;之豈辰沅驛路逺者夫或百名¶
或八十名兼&KR0063;轎摃両差而足各堡差路近者軍以二百餘名專&KR0063;&KR0913;轎¶
一差而不足乎同一站堡耳豈三十年前以軍一百八九十名兼&KR0063;轎摃¶
両差而足今日軍以二百餘名專&KR0063;&KR0913;轎一差而不足乎同一今日耳豈¶
各衞募夫以七十名八十名&KR0063;摃差而足堡軍以二百餘名&KR0063;轎差而不¶
足乎同一今日堡官耳豈自已役占買閒則冷水去九十名清梅去七十¶
名而足上司清覈則僅减二三十名而不足乎使綜覈名实者按之則本¶
<pb:KR2k0037_SBCK_037-49a>¶
道所定必尚以為濫而不得病其過刻矣若禁約條欵皆人情所不便而¶
怨之𫠦叢然本道思之古人身耕妻織妻妾編行伍之間尚䏻為之而今¶
人稍稍莭人情恤軍力獨不&KR0014;為乎本道不敢以此薄待今人也本道以¶
身議法則必先以身守法若有法外累衞堡官一差&KR0127;以夫馬狥人情者¶
願聼三院&KR0257;䖏盖今日以苗横兵孤民困財盡之日加賦不&KR0216;施於下请¶
餉未必得扵上不淂不稍𨤲冐濫以求一二分实用而非楽扵多事任怨¶
也其衞軍業&KR0563;行挑選堡軍&KR0063;裁及召募新兵俱以四十四年正月初一¶
日為始禁約候本院批&KR0098;日刻榜曉示遵守¶
<pb:KR2k0037_SBCK_037-49b>¶
<pb:KR2k0037_SBCK_037-49b>¶
<pb:KR2k0037_SBCK_037-49b>¶
<pb:KR2k0037_SBCK_037-49b>¶
<pb:KR2k0037_SBCK_037-49b>¶
<pb:KR2k0037_SBCK_037-49b>¶
<pb:KR2k0037_SBCK_037-49b>¶
<pb:KR2k0037_SBCK_037-49b>¶
<pb:KR2k0037_SBCK_037-49b>¶
　湖廣等䖏提刑按察司清軍驛傳帯&KR0249;辰沅兵備道布政司右叅政兼僉¶
　事王　為廵歷竣事敬陳末議以備採擇事一議專官以資弹壓照得¶
　兵備所轄沿邉壹拾伍哨為苗夷出沒之區土漢雜糅之衆其軍實險隘¶
　情形變態必湏目撃而調劑以振刷之但廵歷頻仍未免供億勞費然則¶
　&KR0004;任寔當一廵&KR0010;固不䏻数数然也查得辰州府同知雖職在清戎實為¶
　閒&KR0560;若蒙本院特檄行令專&KR0249;撫夷兼理清軍凡各營哨一應放給軍餉¶
　汰補卒伍建葺營堡皆屬提衡每年徧歷查覈其各官賢否以本官開註¶
　者為重則上之責成既專下之&KR0026;聼自一令無不行而事無不集矣不特¶
　此也永保二司時相讐殺保靖土司稍馴善而屬苗則強永順土司雖冨¶
　悍而屬苗則弱每一搆釁順司常&KR0162;重資以募鎮谿之苗来相恊助近日¶
　清水哨之報殺擄正其餘孽也故麻陽縣官民僉議&KR0082;於鎮谿所改建縣¶
　治盖&KR0082;&KR0025;中安撫鈐制使諸苗不敢&KR0127;動而麻陽辰溪盧溪之民稍得安¶
<pb:KR2k0037_SBCK_037-50a>¶
枕特不便暴言其故耳但建縣事體甚大湏條議詳妥具　題待覆非閱¶
&KR0010;不&KR0014;&KR0052;始&KR0002;撫夷同知則可朝委而夕受事矣令之廵歷鎮谿時加意¶
善撫近来向化諸苗更擇其子弟之稍清秀解事者呈詳提學道先給衣¶
巾俾之漸習華風召見諄諭以本院威徳鼓舞而招&KR1880;之則効順者不約¶
而至矣近来沿海各府皆委同知專理海防盖以同知官秩稍崇事易展¶
布今既專任撫夷各營哨可憑調度兵威亦大震肅即中有梗化𦔳逆之¶
苗必皆觸目戒心不敢仍蹈前轍聼圡司頥使縦&KR0137;跳梁該𠫊詳請以各¶
哨兵擒薙之易如振落耳此&KR0057;目前之要著於建縣不相妨而两相劑也¶
一䖏流民以絶&KR2778;本照得鎮筸苗巢俱係麻陽辰溪盧溪沅陵及附近隔¶
省流民或躱避糧差或脫罪亡命&KR0009;寓扵此實蕃有徒若其流毒地方者¶
有二一曰勾苗肆害生苗田地湏人耕種彼等相率投附名曰趂土&KR0147;生¶
實則為苗鄉導如向年出刼麻陽之濫泥盧溪之寕灘辰溪之龍門溪等¶
<pb:KR2k0037_SBCK_037-50b>¶
䖏地方相去離苗巢約三五日非此軰引路生苗何以知内地虚實輙敢¶
長驅&KR0088;及至當陣擒𫉬解道批𤼵有司審鞫無人質證任其&KR0210;餙托詞先¶
年&KR0013;苗捉擄今押令挑擔出寨問官不䏻洞燭其奸多従濫釋後来者益¶
無所忌憚而邉患無寕日矣一曰餌苗規利向来此中生苗凡擄去人口¶
不加殺戮且养膳之以待&KR0145;贖時常刼掠盖藉此為一利竇也流民習知¶
其故奸&KR0219;者遂獨縳茆寮一間逼近生苗岀入必由之路覘知苗出故將¶
家口行立近傍誘其捉擄然後舉火自焚寮上苫盖茆草膚愬附近營哨¶
謂&KR0013;焚掠哨守官軍恐致上聞貽累相沿&KR0210;揜&KR0059;共率銀付伊&KR0145;贖彼僅¶
以一二贖回人口而八九匿潤&KR0059;&KR0809;然則是百姓受苗之害而流民得苗¶
之利也兹&KR0082;盡逐則人多住乆恐致囂騷合無此後𫿞示凡官軍當陣擒¶
𫉬雖係流民即與苗同問官不容展脫其流民安挿之䖏必湏四五家相¶
為䏈絡且附近營哨方許居住𫿞禁之後有仍敢創縳獨寮故意逼近苗¶
<pb:KR2k0037_SBCK_037-51a>¶
夷出沒之衝者該哨官軍即時焚燬併將本人及家口觧送附近有司逓¶
觧回籍庻奸徒亦知貪生畏法而導苗之積弊永絶矣一别屬苗以重¶
責成查得食糧順苗恊守地方既假内向之名以冐軍餉常肆外合之計¶
以貽民害如生苗出刦彼實暗勾之及各哨官軍贖&KR0145;户口亦復就中分¶
利其狡　非一端也合無設法禁諭凡糧苗各該防守地方有人户&KR0013;擄¶
即將各苗本季應給餉銀撫夷官收貯不散必待送出户口然後&KR0024;給&KR0002;¶
春季&KR0013;擄而夏季始送還則春季全扣不給庻彼知勾苗所分之利與安¶
坐時給之餉勞逸多寡得不償失而非心自阻矣至扵順苗逆苗種𩔗本¶
無分别而服飾亦無異同最難譏察行令各哨查計食糧順苗若干名每¶
名給以腰牌正面刻計年貌住止與食糧哨堡把守信地背面送道盡押¶
刻印俾之出入懸𢃄如無腰牌即係面生可疑之人即時拘䆒放糧時驗¶
牌給散庻狡悍就我覊勒而糧賞亦免虚費矣一責管束以遏釁萌照¶
<pb:KR2k0037_SBCK_037-51b>¶
得鎮筸各苗每藉口報讐恣意刼擄而所以致此者則有故也查今各哨¶
苗糧除正餉外復有塩菜等銀豢养非不厚也苐觧餉到哨未必人人親¶
領不𬨨哨官目把收貯給散而已各哨官目既已作弊侵扣復𠋣借各項¶
名色扣減夫苗姓本貪況若其魚&KR0079;安得不成積恨遂因而籍口報讐攻¶
刼村落如先年刼本司地方新地凉傘坪捉擄户口四十餘名皆以减騙¶
餉銀爲辭雖終加剿捕而地方之害已不勝言已今之沿襲敝習依然未¶
改也合無責令各哨官將苗糧分别欵目一姓列陳一冊開報每一姓擇¶
一忠順者以爲&KR0291;領&KR0249;束其雜姓而名数不多者分附其下凢觧錢糧到¶
哨令伊盡数喚出所銃散苗到哨親領如有不明者盡法重治責令賠償¶
其中&KR0137;有陽順隂逆時常作歹者各苗把即扵此時禀報將糧餉革除如¶
抗違不報詳請各兵鵰剿之庻恩威兼濟而苗患永杜矣一編鄉兵以¶
實荒徼照得鎮筸營哨相距各数十里惟圡城内頗有房屋出城則崇山¶
<pb:KR2k0037_SBCK_037-52a>¶
峻嶺一望莾蒼絶無人迹惟編立鄉兵可以號召走集居址錯聮漸實荒¶
落然有兵則餉随無&KR0025;䖏辦而屯種之法可亟講也本道遍歷各哨足跡¶
所至見其地圡色甚膏&KR0254;谿澗之水蜿蜒時出足資&KR0517;漑而建瓴傾洩又¶
無庸&KR0104;涝害稼也問之圡人云曽有&KR0059;開一二&KR0341;者&KR0010;頗有𫉬&KR0002;令召集¶
間墾無不樂&KR0025;合無行令各哨細查該哨附近居民不論圡著流寓悉聼¶
籍名照各州縣立保甲之法一甲五户一户&KR0002;干丁聮為鄉兵空閒地圡¶
任其自議開墾各分畔塍創結茆廬十年以内雖有豊收亦免科其糧税¶
其墾田之䖏仍刻碑曉示召人聚耕已墾之田&KR0010;終哨官造冊開報鄉丁¶
某某墾田若干申撫夷官止為稽核以杜争冐撫夷官仍每&KR0010;扵各哨官¶
中擇其善䏻&KR0134;相開墾最多者騐詳特行&KR0278;奨以示激&KR0134;乆之阡陌既多¶
則廬舎櫛比即以此衆抽選訓練&KR0685;居而互相守望有警則恊為哨防且¶
有利無害人皆樂趋各䕶其&KR0059;扞禦更力自此屯卒亦募兵也彼生苗者¶
<pb:KR2k0037_SBCK_037-52b>¶
不待懾以兵威而　牙&KR3817;喙邉患自杜矣¶
本道所轄哨十五曰乾州曰强虎曰筸于曰洞口曰靖疆曰清溪曰長寜曰五寨¶
曰永安曰永寧曰鳳凰曰石羊曰小坡曰盛華曰王㑹邊衛有六辰屬曰平溪曰清¶
浪曰偏橋曰鎮遠靖屬曰五開曰銅鼓¶
<pb:KR2k0037_SBCK_037-53a>¶
<pb:KR2k0037_SBCK_037-54a>¶
寶慶府志¶
府邵陽関有三　東南西関　巨口関(北六/十里)白馬関(東北五十/里今&KR0440;)¶
寨有八　唐𨺚道寨(東十里元/守將名)杉木江寨(東西十/五里)羊田凹寨¶
(東七/十里)同保寨(西二/十里)雲飛寨(西北六/十里)五百寨(南三十/五里)大争¶
寨(北四/十里)竹林寨(西二/十里)¶
新化寨有五　仙姑寨(西十/里)老虎寨(西六/十里)南山寨(西南/十里)羅¶
洪寨(西南七/十里)黄陽寨(西北三/十里)¶
城歩峝有五中有寨四十八(苗民/居之)扶城峝　其寨十三曰楓木¶
林下團丹口丹冲下家大寨茅田巖頭上楓林上邉溪伴水灼灼¶
(今新分一寨/為下桃林)隘口一曰梅子　横嶺峒　其寨三曰牛石上大下¶
<pb:KR2k0037_SBCK_037-54b>¶
火　隘口二曰伍川　伏子　莫冝峒　其寨十三曰江頭藤坪¶
白水頭層頭水口壟底巖子坪都温獨樹大地初水獨𪧐大候隘¶
口二曰横水䝉䖝　蓬峒　其寨十一曰横水橋頭上巖頭中坪¶
長灘條寨新寨大寨災坪煖水黄茅坪(今新分一寨/曰下巖頭)隘口一曰¶
皮水　欄牛峒　其寨八曰城溪臘屋上坪水温分界上小言侯¶
家欄牛(今新分四寨曰下坪水/下小言小坪水下欄牛)隘口二曰牌子筸子　團有&KR0253;¶
家團(南一里近議于伍峒中各輪設一/團長自相催督以杜追求之优)¶
武岡関有三　東西南関石羊関(東二/十里)紫陽関(東百五/十里)寨¶
有五　同保寨(北五/十里)南山寨(南十/里)連山寨(南二/十里)劉和寨¶
獅子寨(俱南五/十里)隘有十一　白竹隘　𫿞家隘　廣子隘　皮¶
<pb:KR2k0037_SBCK_037-55a>¶
水隘　横水隘　施巖隘　芭蕉隘　横波隘　神童隘　石羊¶
隘　蓼溪隘¶
新寕関有一　北関(一/里)隘有五　石門隘(南三/十里)盆溪隘(西六/十里)¶
　黄桒隘(西六/十里)鑿鼻隘　道田隘(俱東/百里)寨有四　傘柄寨(西/十)¶
(五/里)大對寨(西南二/十里)鷄籠寨　&KR0253;公寨(俱東)團有二十五¶
長湖　田心大甲(俱縣/近里)上富　下富(俱縣/西北)石幕　蓮村　坪¶
頭(俱江/口里)崀山　鹿坪(俱盆/溪里)石門　羅背　山𤓰　赤木　檀¶
山(俱赤/&KR0469;里)高橋　&KR0196;村　白沙　籠頭　巖村(俱河/口里)赤竹　𥬇¶
巖　鵝口　斗石　小溪(俱零/陽里)猺峝有八　麻林峝　大絹峝¶
深冲峝　羅遶峝　黄卜峝　桃盆峝　茶冲峝　圳原峝¶
<pb:KR2k0037_SBCK_037-55b>¶
塩政　郡邑初食淮塩嘉靖初年因廣西軍興餉乏五属議食粤¶
鹺之三淮鹺之七萬曆三年奉　㫖概食南塩五属名啇報名赴¶
廣西上銀買塩若干包配買客塩若干包官塩未免析閲所爲息¶
者惟仗商塩耳舟繇廣西至全州興安東安盤斗至白牙橋改包¶
過山至唐田市下河至府報税以廣西發引爲㩀近市猾充商報¶
名將名賣与白牙市商人買塩塩囤彼市上以空引借塩船報税¶
故本郡属塩有甚貴之患¶
戍堡　永靖堡邵陽縣中鄉一都𨺚慶二年因盗建　白水堡邵¶
陽縣𨺚囘五都嘉靖十二年因苗建　分水堡邵陽縣安平一都¶
萬曆四年因盗建　花街堡邵陽縣上賢一都萬曆四十七年因¶
<pb:KR2k0037_SBCK_037-56a>¶
盗建　沙坪堡邵陽縣𨺚囘五都因李成賢亂建萬曆三十六年¶
革崇禎六年復建　花橋堡新化縣大陽九都因安化湘鄉接壌¶
多盗嘉靖乙未年建　新安堡新化縣石馬五都地隣溆浦嘉靖¶
辛酉建　&KR0083;錢堡新化縣永寕七都因玄溪賊藪嘉靖乙未年建¶
　以上八堡每堡&KR0894;丁二十六名督率官一員　油溪堡新化縣¶
東北八十里地連安化嘉靖壬寅年建鄉兵蠲差戍守　白倉堡¶
去武岡州一百五十里　山口堡州西五十里　九溪堡州西九¶
十里　歇塲堡去州八十里　太平堡去州五里嘉靖庚申年建¶
　安楽堡去州三里嘉靖庚申年建　桐木堡去州一百里　樟¶
木堡新寕縣西六十里萬曆八年建寳慶衞軍四十名官一員哨¶
守¶
<pb:KR2k0037_SBCK_037-56b>¶
軍丁¶
寳慶衞五所原額旗軍五千六百名事故未&KR0024;嘉靖間年存一千¶
三百三十名崇禎十一年見存一千二百名一輪戍武岡三百五¶
十餘外一輪戍廣西班軍共二百名起于弘治年因潯梧苗亂借¶
調衞軍防守事平　題留屡議撤還未果¶
<pb:KR2k0037_SBCK_037-57a>¶
洪武四年武岡㓂楊清甫叛江隂侯討平之　二十四年武岡峒¶
苗叛判官徐&KR0212;死之　永楽十一年武岡蛮叛鎮撫康信𢧐死¶
正統　年新寕峝苗楊文伯亂搃兵李震平之　景泰元年伍開¶
苗獠作亂刼掠新化甚&KR0429;尋去八年城歩峝苗肆虐邵湘楊海¶
清追𢧐死之　弘治　年新寜逰苗刼　鄉落百户李俊死之¶
十七年武岡蛮李𠕅萬作亂後討平之　正德十四年流賊入新¶
化城刼殺尋捕𫉬之　嘉靖五年武岡賊首叚文鑑㩀牛欄山䓁¶
䖏殺掠無数屡年始攻殺之三年流賊入邵陽境義民胡景𨺚¶
死之　十年流賊刼掠邵陽義民賀冕䓁弟姪四人死之　嘉靖¶
十四年城歩苗楊晟柗䓁刼掠守備周誥撫之十四年玄溪賊¶
李萬昊作亂新化知縣利賓以計平之二十六年武岡賊首翟¶
<pb:KR2k0037_SBCK_037-57b>¶
廷相㩀大凹䓁䖏殺掠後六七年始討平二十年李承賢倡亂¶
私造旗符互約以八月㑹兵入冦両廣玄溪諸賊暨武岡䓁民皆¶
受約知府陳楠䟽聞　㫖下檄本府五州縣民兵討平三十八¶
年廣猺入冦武岡殺死文包巾傷殘無数越明年攻城歩焚治刼¶
庫檄麻林苗截殺之　四十五年廣猺窺伺城歩千户李東禦之¶
　萬曆十一年玄溪諸盗出沒剽掠湘寕安溆騷优不寕知府胡¶
楩知縣姚九功以計擒之　崇禎十年隘賊四熾擄掠武岡鄉兵¶
&KR0108;撃之把搃高死之十年秋土㓂魏龍宇黎高峰李大用䓁作¶
亂遣兵討平之　時盗盤㩀湘鄉界以天王寺為窟穴肆行焚刼¶
臨藍諸冦相為犄角長寳郡邑㡬無寕宇樞府倣征播議復設都¶
御史䑓于偏沅間以統我師相機撫勦上可之遣武進陳公建¶
<pb:KR2k0037_SBCK_037-58a>¶
牙出鎮而廵道鄞縣高公躬擐甲胄率師于征士氣鼓奮敗賊于¶
桃花江一奔黒田𠕅奔龍山窮獸思攫復逼郡城僅七十餘里幸¶
撫䑓已檄郡司理李夢日㩀要堵險預簡鄉勇以扼其吭又与材¶
官尹先民分道而馳壁壘相望以分其𫝑食盡力殫賊𫝑窮蹙渠¶
魁次苐就馘餘脅俛首赴䧏不匝月而巢空黨散¶
<pb:KR2k0037_SBCK_037-58b>¶
<pb:KR2k0037_SBCK_037-58b>¶
郴州兵戎志　郴當楚之僻也&KR0201;洞深谷徭苗雜䖏且地界于吉贑南韶¶
諸郡險阻嘯聚無頼者從而和之動輙難制　國&KR0004;特設兵衞弘正之間¶
又轄都䑓而正徳丙子之變則兵疲数郡禍結㡬載嘉靖閒又復作梗征¶
之逾年曽不能少折彼氣彼且易我而獸張矣嗟夫獸聚非諳於行伍也¶
藍𫃵非堅于甲胃也乃&KR0108;臂一呼此&KR0186;辟易則國家之飬卒將安為哉按¶
尺籍而給&KR2951;餼非不犂然充目及緩急&KR0186;不得力而區區募民壮殺手大¶
率計郴五邑之民皆以一家奉一兵矣嗚呼民出粟以食卒卒出力以捍¶
民是両頼也乃今卒不能捍患而民且又為兵呼市人而授之甲為介犢¶
而馳耳安用焉安用焉故恒為之説曰與其糜廪餼以食無用之兵孰若¶
聯鄉保以行寓軍之法其著為令令民自相為保一鄉之中擇其右者為¶
百長鄉皆聴之数鄉之中擇其右者為千長数鄉皆聴之無事則群習撃¶
<pb:KR2k0037_SBCK_037-59a>¶
射有事則互相救援如一鄉有警近者為之併力逺者為之聲援當賊之¶
前者則㐲以遏其歸在賊之後者則赴以躡其後追而得賊與以獲所鹵¶
之貲且有賞縱而不援責以償所掠之貲且有罰鄉民有犯其能孰一藝¶
者免否者治教訓十年民皆精卒是故田野皆儲餉也鋤挺即戈鋋也籬¶
落即亭障也呼號即鉦鐸也比閭即营伍也裳袵即旗幟也父兄即偏禆¶
也桓桓威武莫非𤓰牙雖禽薙而除之可矣又何蠢蠢者之足患乎¶
<pb:KR2k0037_SBCK_037-59b>¶
