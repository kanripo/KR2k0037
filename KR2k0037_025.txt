# -*- mode: mandoku-view; -*-
#+TITLE: 天下郡國利病書
#+DATE: 2015-09-12 00:41:24.920755
#+PROPERTY: ID KR2k0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 25
#+PROPERTY: FILE SB10n0698-2790天下郡國利病書-第二千七百九十册.
<pb:KR2k0037_SBCK_025-1a>¶
雍譚　范守己¶
漢書云文王作豐顔師古註曰今長安西北界靈臺鄉豐水上是¶
而杜元凱註左氏則曰豐在始平鄠縣東是在長安西南矣未知¶
孰是今按大雅云旣伐于崇作邑于豐又曰豐水東注維禹之績¶
又案豐水出終南山東流過鄠縣與銅水合北流入渭鄠古崇國¶
也則豐在鄠縣可知若在長安西北則豐水正北流不可云東注¶
矣¶
漢書云武王治鎬師古曰今昆明池北鄗陂是説文曰鎬在上林¶
苑中鎬與鄗同皇甫謐帝王世紀曰武王自酆居鎬諸侯宗之是¶
爲宗周今澧水之東長安之南三十里去酆二十五里鎬池卽其¶
故都酈道元水經注曰自漢武穿昆明池鎬京基構淪陷今無可¶
<pb:KR2k0037_SBCK_025-1b>¶
究是鎬在豐東無疑小雅云玁狁匪茹整居焦穫侵鎬及方至于¶
涇陽正指鎬京而言蓋鎬與涇陽相距不遠焦穫亦在涇陽境内¶
涇陽在漢爲池陽地漢書池陽下註云爾雅十藪周有焦穫郭璞¶
曰將&KR0602;中是也則焦穫在涇陽可知方則或非朔方耳劉向以鎬¶
爲千里之鎬不知所據¶
顔師古曰㶚滻涇渭澧鎬澇潏是爲八川案相如上林賦曰蕩蕩¶
乎八川澧滈澇潏涇渭駏滻有駏水而無㶚水豈駏卽㶚之本名¶
&KR0088;又案漢書沂水出藍田谷北至覇陵入覇水覇水亦出藍田谷¶
北入渭顔師古曰滋水秦穆公更名以章覇功視子孫覇水之不¶
爲駏水可知矣¶
故長安城在今西安府西北北臨渭水三輔舊事曰城南爲南斗¶
<pb:KR2k0037_SBCK_025-2a>¶
形北爲北斗形今觀城形信然及閲漢志及班張二賦皆不言及¶
後見長安故圖其城南面三曲正南曰安門亦曰鼎路門獨凸出¶
向前左曰覆盎門右曰西安門各縮後數丈北面亦三曲東北獨¶
凸出數又其西以漸而縮東北第一曲無門次西一曲有二門東¶
曰㕑城門西曰洛門又次西一曲無門又次西一曲有一門曰横¶
門東面無曲其直如引繩有三門中曰清明門北曰宣平門南曰¶
覇城門西面二曲西南獨凸岀亦有三門中曰宣城門在曲中西¶
北向南曰章城門西向北曰雍門亦西北向蓋其城沿渭水而築¶
故其曲折皆隨水滸&KR0004;非有意爲斗形也唐人謂爲北斗城偶以¶
形似言之耳¶
船司空漢縣名顏師古曰本主船之官遂以爲縣在今華陰東北¶
<pb:KR2k0037_SBCK_025-2b>¶
渭水入河處其南爲&KR0669;林塞卽今之潼關也¶
邻陽漢縣名應劭曰在郃水之陽也師古曰卽大雅大明詩所謂¶
在郃之陽案大明詩云在洽之陽在渭之將今郃陽去渭頗遠尚¶
隔朝邑¶
杜陽漢縣名有杜水南入渭顔師古曰大雅綿之詩曰人之&KR0004;生¶
自土漆沮齊詩作自杜言公劉避狄而來居杜與漆沮之地也案¶
社陽今爲麟逰縣漆在今邠州三水縣沮卽洛水爲洛川相去頗¶
遠謂土爲杜陽可乎朱傳爲是¶
邠州舊有三原古栒邑漢書云有豳鄉公劉所都顔師古曰栒讀¶
與荀同案汲郡古文晉武公滅荀以賜其大夫原氏黯是爲荀叔¶
臣瓚曰荀當在晉之境内不當在扶風今河東有荀城古荀國則¶
<pb:KR2k0037_SBCK_025-3a>¶
不爲栒邑明甚又案左氏云畢原鄷郇文之昭也又云郇侯賈伯¶
伐晉詩又云四國有王郇伯勞之是邭爲周之同姓與荀爲二國¶
然則所謂栒邑者得非郇伯之放地耶而字形不同恐亦木然¶
漢書云池陽縣有嶻嶭山在北師古曰巀嶭即今所呼嵳峩山長¶
安故圖云池陽今三原縣案今嵳峩山在涇陽縣北則池陽爲涇¶
陽明甚故圖謂爲三原而以涇陽爲古沈陽雲陽地恐未然也後¶
漢書云雲陽有荆山禹鑄鼎處今其下有荆渠不聞涇陽有荊山¶
也¶
地道記云池陽有嶻嶭山有鬼谷案史記鬼谷在潁川陽城不在¶
池陽¶
胡松與知舊書云涇州以涇水得名囬中山在其城北一里許其¶
<pb:KR2k0037_SBCK_025-3b>¶
下爲涇河漢文帝時匈奴入蕭關燒囬中宫卽此地予嘗至涇州¶
其守亦告曰此囬中也西門外有山突起如萬斛囷其上有王母¶
祠俱言漢武帝幸囬中卽此予亦信之案後漢書右扶風汧縣有¶
囬城名囬中註云來歙開道處則囬中之不爲涇州明甚¶
漢有涇陽縣屬安定郡非今之涇陽也當在平凉府西北漢書云¶
涇陽縣西有开頭山禹貢涇水所出顔師古曰开音牽此山在今¶
靈州東南土俗語訛謂之汧屯山而郭璞注山海經乃曰涇水出¶
朝那縣西丹頭山案朝那今固原州不聞有丹頭師古之言似爲¶
有據¶
後漢書云朝那有湫淵方四十里停不流冬夏不増減不生草木¶
案胡松與知舊書云朝那湫有二俱在今固原境内一在州東二¶
<pb:KR2k0037_SBCK_025-4a>¶
十里一在州西三十里水各方數十里深不可測傳有蛟龍藏其¶
中世邈&KR0111;其本名土八呼爲東西海子而西海子水流百數十里¶
經隆德静寧界卽好水川也宋與夏八戰塲在焉然則漢書所謂¶
停而不流者豈獨指東湫言邪抑漢時未有西湫邪湫卽秦文王¶
詛楚處¶
平凉西有瓦亭驛在華亭固原界上亂山紛錯至不可列&KR0016;其道¶
西北通固原以走寧夏西南過六盤山走甘肅亦要地也案後漢¶
書烏枝縣有瓦亭牛邯軍處前漢書作烏氏則瓦亭之名其來乆¶
矣¶
漢書北地郡有歸徳縣縣有洛水出北蠻夷中入河是不獨河南¶
鄜州各有洛水而己¶
<pb:KR2k0037_SBCK_025-4b>¶
長安圖志載唐太宗昭陵在醴泉縣北五十里九&KR0580;山上其䂓模¶
皆太宗所自經營貞觀二十八年八月畢工先葬文德皇后長孫¶
氏爲刻蕃酋之形&KR0355;六駿之像以旌武功列于北關其諸蕃酋長¶
貞觀中擒㐲歸和者琢石肖形狀而刻其官名凡十四人六駿一¶
曰青騅平竇建德時所乗二曰什伐赤平王世充時所乗三曰特¶
勒驃平宋金剛時所乗四曰颯露紫平東都時所乗五曰拳毛&KR1719;¶
平劉黑闥時所乗六曰白蹄烏平薛仁杲時所乗各有贊語四言¶
四句此則翁仲石馬所自始也至武后之葬乾陵則石刻酋長六¶
十一人高亡尺石人二十高一丈五尺石馬十六高九尺飛龍馬¶
二高一丈五尺石獅四其二高一丈五尺其二高丈有二尺朱雀¶
二高六尺不止如昭陵而己至今猶雜臥草樹間¶
<pb:KR2k0037_SBCK_025-5a>¶
臨潼志謂臨潼在秦爲櫟陽漢高葬上皇其地改爲萬年縣案水¶
經注濁谷水出原注鄭渠又東經太上陵南北屈與沮水合至白¶
渠與澤泉合俗謂之㭍水又謂之㭍沮水絶白渠東逕萬年縣故¶
城北爲櫟陽渠城卽櫟陽宫也漢高帝葬皇考于是縣起墳陵署¶
邑號改曰萬年也地里志曰馮翊萬年縣高帝置闞駰曰縣西有¶
涇渭北有小河由是觀之萬年在渭水之北涇水之東高陵阜平¶
之間不在驪山阯下明甚¶
公劉居邠在今邠州三水縣梁山在其南今在永壽縣西南去邠¶
不百里而遥西南距岐山三百餘里孟子所謂去邠踰梁山邑于¶
岐山之下言正符合或謂爲韓城之梁山非是邠州志載履跡坪¶
隘巷諸跡謬&KR0301;亦甚蓋后稷今武功不在邠州也其所謂皇澗凌¶
<pb:KR2k0037_SBCK_025-5b>¶
陰室猶爲近似¶
涇州西門外有囬山上有王母祠志謂爲漢囬中道案文帝時匈¶
奴入蕭關燒囬中宫武帝屢幸囬中似不在此涇水經涇州城外¶
嚙城東南下汭水注之汭水出隴州北弦蒲藪東北流入涇詩所¶
謂汭鞠之卽者卽此¶
臯蘭山在蘭州南城外有五泉雷唐之盛第童無草木望之一土¶
石陵阜爾其高數百仞横亘數十里山下沃野可耕一望平疇東¶
至閻王溝約四十里居民賴之¶
鄠縣故崇侯國文王取之作豐邑在長安南七十里有渼陂在紫¶
閣峯下環抱山麓方廣可數里中有芙蕖鳧雁之勝杜子美有半¶
陂以南純浸山之句指此¶
<pb:KR2k0037_SBCK_025-6a>¶
説經臺在盩厔縣東二十里終南山&KR0638;上松阡石逕迤邐以上最¶
上有洞可容數十百人蓋老子與關尹喜傳經處¶
秦漢時有函關而無潼關潼關之名不知所自始唯水經云河水¶
南至華隂潼&KR0028;渭水從西來注之注云河在關内南流潼激關山¶
因謂之潼闗有灌水注之灌水岀松果之上北流逕通谷世亦謂¶
之通谷水東北注于河述征記所謂潼谷水者也或説因水以名¶
地也河水自潼&KR0028;東北流水側有黄圾謂之黄卷坂傍絶澗涉此¶
坂以升潼關所謂泝黄卷以濟潼關矣據此則潼關漢魏己有第¶
非以潼水得名耳今城中有水北流俗呼為潼水則古之所謂灌¶
水矣¶
潼關河北有風陵世以爲女媧陵水經注云關之正北隔河有層¶
<pb:KR2k0037_SBCK_025-6b>¶
阜巍然世謂之風陵戴延之所謂風塠也不聞&KR0091;女媧陵¶
<pb:KR2k0037_SBCK_025-7a>¶
元學士潘昻霄窮河源記¶
河源在吐蕃朶甘思西鄙有泉百餘泓或潦水沮洳散渙方可¶
七八十里且泥弱不勝人迹近觀弗克傍立高山下視燦若列¶
星以故名火墩腦兒譯言星宿海也群流奔湍近五七里匯二¶
巨澤名阿刺腦兒自西徂東連屬吞噬廣輪馬行一日程迤邐¶
東騖成川號赤賔河二三日程水西南來名以里术合赤賔三¶
四日程南來名葱蘭又水東南來名里也术合流入赤賔其流¶
浸大始名黄河然水清人可涉又一二日岐裂八九股名也孫¶
&KR0428;論譯言九渡通廣六七里馬亦可渡又四五日程水渾濁土¶
人抱革嚢乘馬過之民聚部落紏集木幹象舟傅毛革以濟僅¶
<pb:KR2k0037_SBCK_025-7b>¶
容両人継是両岐束廣可一二里或半里深莫測矣朶甘思東¶
北鄙有大雪山名亦耳麻不莫刺其山最高譯言騰乞里塔即¶
崑崙也山腹至頂皆雲冬夏不消土人言逺年成氷六月見之¶
自八九股水至崑崙行二十六曰程河行崑崙南半日程既又¶
四五日程至地名闊即及闊提二地相屬又三日地名哈刺别¶
里赤兒四逹之衝也多㓂盗有官兵鎮防崑崙迤西人簡少多¶
䖏山南山皆不穹峻水亦散漫獸有犛牛野馬狼豹羱羊之&KR0011;¶
其東山益高地亦漸下岸狹隘有狐可一躍之者行五六曰程¶
有水西南來名納隣哈刺譯言細黄河也又両日程水南來名¶
乞兒馬出二水合流入河河北行轉西至崑崙北二日程地水¶
<pb:KR2k0037_SBCK_025-8a>¶
過之北流少東又北流入河半月程至歸徳州地名必赤里始¶
有州事官府州&KR0032;河州置司&KR0095;蕃等䖏宣慰司所轄又四五日¶
程至積石州即禹貢積石云¶
<pb:KR2k0037_SBCK_025-8b>¶
<pb:KR2k0037_SBCK_025-8b>¶
升菴集按史記云河有兩源一出葱嶺一出于闐合流¶
東注蒲昌海伏流地中南出積石其山多玉石武帝因按¶
古圖書名河所出山曰崑崙班固以騫為禾嘗見崑崙¶
唐薛之鼎使吐蕃自隴西成紀出塞二千里得源扵悶¶
磨&KR0058;山中高四下所謂崑崙水東北流与積石河相連河¶
源澄瑩冬春可渉下稍合流色赤益遠他水并注遂濁吐¶
蕃亦自言崑崙在其西南故蔡氏尚書禹貢傳兼取土說¶
而歸是扵薛然皆非耳目聞見之實論元至元十七年命¶
都實佩金虎符徃求河源自河　四閲月始抵其處學士潘¶
昻甞述其&KR0001;見為志謂河源出吐蕃朶甘思西鄙云云¶
自&KR0036;源至漢地南北溪澗分流合沠莫知紀極至積石始林¶
<pb:KR2k0037_SBCK_025-9a>¶
木暢茂及考臨川朱思本得譯出梵字圖書其間分合轉¶
折与志或異而崑崙積石地域遠近大要相同大㮣謂河源¶
東北流&KR0001;厯皆西蕃地至蘭州凡四千五百餘里始入中國¶
又東北流過胡地凡二千五百餘里始考張騫使西域&KR0001;至¶
惟大月氏大宛大夏康居其餘旁國皆得之傳聞徒見鹽¶
澤伏流至扵積石再出遂謂此為河源誠未睹崑崙班固¶
非之宜矣元鼎雖亦以使事徃吐蕃然履歴有序其言崑¶
崙山水委曲可信故蔡傳以元鼎之言為近然亦未究極至¶
元有天下薄海内外皆置驛使通道絶域如行國中都¶
實又特以河源事徃所詣多郷道指授其&KR0001;紀載當有¶
證據然後知于闐鹽澤崑崙積石皆河流&KR0001;經去源猶¶
<pb:KR2k0037_SBCK_025-9b>¶
遠譬之常山之蛇張騫見其尾元鼎見其腹而都實所¶
至昻霄所紀庻幾見其全體矣¶
<pb:KR2k0037_SBCK_025-10a>¶
<pb:KR2k0037_SBCK_025-11a>¶
積石山辨¶
俞安期曰余志湟中賦黄河歷攷載籍則今所稱積石山在河州西寧境者皆¶
訛是積石者即漢之河&KR0028;縣山也唐咸亨中薛仁貴征吐蕃敗績大非川失積¶
石以東之地乃以河關静&KR0065;鎮置積石軍其後又䧟于&KR0269;蕃乆之長慶中劉元¶
&KR0166;使吐蕃遂指積石軍為積石山後世紛紛祖其説以攻山海經及水經諸書¶
為荒唐也按山海經云積石之山其下有石門河水冐以西南流郭璞注云山¶
在河關縣西南羗中班固西域傳云河有葱嶺于闐兩源合向東注蒲昌海一¶
名鹽澤其水冬夏不増减潜行地下南出積石山為中國河范曄漢書並同水¶
經與山海經文合酈道元注謂之重源後漢書曰叚熲自湟中追燒當羌且闘¶
且行四十餘日遂至河首積石山出塞二千餘里隋書曰申文述追破吐谷渾¶
得地四千里注云有積石山河水所出又有烏海唐貞觀中李靖等西征&KR0269;谷¶
渾軍次鄯州始議所向窮追出塞行空荒之地二子里廼次星宿川逹柏海上¶
<pb:KR2k0037_SBCK_025-11b>¶
望積石山觀河源嗟乎山海水經固為荒唐而兩漢書及隋唐之史&KR0001;載皆盡¶
非乎况張守節為唐開元中人作史記正義猶云河州有小積石山河源出大¶
崑崙山入鹽澤東南潜行入吐谷渾界大積石山又東北流至小積石山則禹¶
貢&KR0001;導積石山尚在今所謂星宿海河源之上獨不觀唐史所云次星宿川逹¶
柏海上望積石山之文可為的證乎¶
<pb:KR2k0037_SBCK_025-12a>¶
河源古無所見自元人始求而得之(按元史禹貢導河止自積石漢使張/騫通西域惟見二水/&KR0036;葱嶺匯)¶
(于塩澤㐲流千里至積石而再出唐薛元&KR0166;使&KR0269;蕃訪河源得之於悶磨/黎山皆未窮其源也元有天下人迹所及皆置驛傳至元十七年命都實)¶
(佩金虎符徃求河源自河州之寕河驛西南登山至殺馬関林麓穹隘一/日至巔西去愈髙四閲月始抵河源是冬還報并圗其城傳以聞其後學)¶
(士潘昂雷從都實之弟得其説撰為河源志臨川朱思本/又從八里言思家得所藏梵字圗書而河源始有傳矣)&KR0004;名星宿海(按/元)¶
(史河源在朶甘思西鄙有泉百餘泓沮洳散渙弗可逼視方可七/八十里履髙下瞰燦若星列以故名火敦腦児火敦譯言星&KR0043;也)群流奔¶
輳匯巨澤二東流為赤賔河(按元史自星宿海群流奔輳近五七里匯二/巨澤名阿刺腦児自西而東連屬吞噬行一)¶
(日迤邐東鶩成/川號赤賔河)自是受諸水其流浸大始名黄河(按元史又二三日水西/南來名亦里出與赤賔)¶
(河合又三四日水南來名忽䦨又水東南來/名也里术合流入赤賔其流浸大始名黄河)又東為九渡通又東入峽中¶
其深叵測又東受懐理河水又東曲而北百餘里又曲而西二百餘里又¶
曲而北百餘里又曲而東至崑崙(按元史始名黄河䖏水猶清可渉又一/二日岐為八九服名也孫幹論譯言九)¶
<pb:KR2k0037_SBCK_025-12b>¶
(渡通也廣五七里可渡馬又四五日水渾濁土人抱革&KR0809;紏木幹象舟以/濟自是以下兩山硤束廣可一二里或半里其深叵測朶甘思東北有大)¶
(雪山名亦耳麻不莫刺其山最/髙譯言騰乞里塔即崑崙也)南受二水復曲而北而西而北而東至貴¶
徳州(河州西南地也按元史河行崑崙南半日又四五日至濶即及濶提/地又三日經哈刺别里赤児北是地山&KR0020;穹峻其岸狹隘有狐可一)¶
(躍而過之䖏行五六日有水西南來名納鄰哈刺譯言細黄河也又兩日/水南來名乞児馬出二水合流入河河水北行轉西流過崑崙北一向東)¶
(北流約行半月至貴徳州地名必赤里始有州治官府州&KR0032;吐蕃宣尉司/司治河州世言黄河九折彼地有二折言乞児馬出及貴徳州必赤里也)¶
經積石至河州又東北受九水至臨洮(按水經河至此東北流有北濟川/乃北谷烏頭川臨津白土川兩川)¶
(大夏洮離/諸水注之)又東受湟水至蘭州(按通志河東過金城&KR0098;吾縣今/蘭州境也湟水從西來注之)又北受髙¶
平水(按水經河至黒城東北髙平/水注之髙平水出今鎮原縣)又北過靈州西寕夏東又東過新秦中¶
北(今河/套地)受五水至圁陽縣(今葭州也按水經河自朔方以東至圁/陽有石門白渠頽太羅湳諸水注之)又南受¶
十三水出龍門(今郃陽縣按水經河自圁陽以南有端諸次湯/奢延陵離石&KR0443;大蛇辱蒲丹黒洛諸水注之)又南受七¶
<pb:KR2k0037_SBCK_025-13a>¶
水至華隂(按水經河自龍門以南有汾/暢谷崌谷陶渠俗涑渭注之)大抵自河源至華隂通計九千餘¶
里而東入河南境矣(按元史思本云河源東北流所歷皆西畨地至蘭州/四千五百餘里始入中國又東北流過逹逹地二千)¶
(五百餘里始至河東境又南流/一千八百里東入河南境矣)¶
涇水(源出安定郡岍頭山流千餘里皆在髙地東至仰山谷乃移平壌故/于此可䟽鑿以溉五縣之地夫五縣當未鑿渠之前皆斥鹵磽确不)¶
(可以稼自&KR0013;浸&KR0517;遂為沃野○秦名鄭國渠&KR0004;韓欲疲秦使無東伐乃使/水工鄭國間秦令開涇水欲以溉田中作而覺秦欲殺國國曰臣為韓延)¶
(数年之命然渠成萬世利也乃使卒就渠溉注填閼之水漑舄鹵之地四/萬餘頃&KR0053;皆畆一鍾于是関中無復㐫年○漢名白公渠太始二年趙中)¶
(大夫白公奏穿此渠首起谷口尾入櫟陽注袤渭二百里漑田四千五百/餘頃因名白渠民得其饒歌曰田于何所池陽谷口鄭國在前白渠起後)¶
(舉鍤為雲决渠為雨涇水一石其泥数斗且溉且糞長我禾黍衣食京師/億萬之口○唐永徽間雍州刺史長孫祥奏毁渠上磑碾以復水利至大)¶
(曆中田&KR0138;得六千二百餘頃廣徳十三年嗣薛王知柔為京兆尹以鄭白/渠梗壅民不得&KR0010;乃調三輔治復舊道&KR0517;浸如約遂無旱虞○宋名豐利)¶
(渠大&KR0026;中詔開石渠䟽涇水入渠者五尺下與白渠會溉七邑田五千九/十餘頃所謂洪堰者是也淳化&KR0004;有民杜思淵上書言涇水内舊有石翣)¶
<pb:KR2k0037_SBCK_025-13b>¶
(以堰水入白渠溉田&KR0010;&KR0053;三萬斛其後石翣壊三白渠水少溉田不足乾/徳中節度判官施継業率民用稍穰笆籬棧木截河為堰壅水入渠民雖)¶
(&KR0023;利然凢遇山水暴至則堰&KR0186;壊至秋治堰復取于民民煩数役終不能/固乞依古制調丁夫脩疊石翣可得数十年不撓一勞永逸矣詔從之○)¶
(元名王御史渠亦名新渠&KR0004;大徳八年涇水暴漲毁堰塞渠陜西行省命/屯田府&KR0291;管夾谷伯顔帖木児及涇陽尹王琚䟽導之起涇陽三原櫟陽)¶
(髙陵用水人户及渭南櫟陽涇陽三屯所人夫共三千餘人興作水遂通/流如舊其制編荆為囤貯之以石復填以草以土為堰&KR0010;時葺理未嘗廢)¶
(止及琚復任陜西諸道行御史䑓監察御史建言於豊利渠上更開石渠/五十一丈闊一丈深五尺自延祐元年興工至五年渠成堰水入渠至正)¶
(&KR0004;御史宋秉亮又於渠岸髙䖏開通鹿巷以便夫行廷議&KR0098;可遂&KR0036;丁夫/開鹿巷八十四䖏削平&KR0095;壘四百五十餘歩陜西行省左丞相帖里木児)¶
(遣都事楊欽脩治凢溉田四萬五千餘頃而醴泉涇陽三原髙陵臨潼櫟/陽雲陽富平咸&KR0013;其利至/國朝河底低深渠道髙卬水不通流成化間)¶
(廵撫陜西都御史項忠上奏于<折 t="33"/>朝得&KR0098;遂起醴泉涇陽三原髙陵臨潼/富平六縣&KR0041;水利人户仍舊迹而䟽通之於平地則度勢髙卑而穿渠遇)¶
(山石則聚火鎔鑠而穿竇不二年而成遂名曰廣惠渠凢溉田八千二十/二頃八十餘畆又溉西安左前後三衛屯田二百八十九頃五十餘畆毎)¶
(畆&KR0053;榖三四鍾抑古今水利有消長嘗聞前人相視斯渠其說有三一曰/盡修渠堰之利二曰復置板閘之防三曰開通出&KR0095;之便然其要又在選)¶
<pb:KR2k0037_SBCK_025-14a>¶
(委得人不當惜費且鄭渠起于瓠口今駱駞湾西北是也上至白公渠口/二千七百餘歩白公渠口即今小龍潭下是也上至宋豊利渠五十六歩)¶
(己上三堰西北髙而東南低涇水自仲山岀由髙而下河岸去水漸髙今/量得鄭公渠口至水面計髙五十餘尺白公渠至水面計髙一丈三尺相)¶
(懸如此雖欲不改不可得也今豊利渠至水亦髙七尺有餘方新渠未開/之時每&KR0010;差民起立石囤堰水費役甚廣而水益艱澁是以王御史於上)¶
(流窄䖏鑿渠止用囤一百八十箇宜其省費而水可通也然其底亦髙河/水三尺所立囤堰厚止三重河流深䖏囤之髙者乃至一丈五尺浮坐於)¶
(地每遇河水泛漲不禁衝突易于傾壊反不若宋渠之堰鑿石安立樁橛/猶以為固也今涇水石底安椿石痕猶存是以用費益多民力益困詢諸)¶
(衆皆言新石渠起于山脚地勢髙於接流其底既北元言猶有三尺未開/宜鑿渠底通行計料再令開鑿加深八尺如此不待囤堰之設先有五尺)¶
(自然之水入渠其囤但比水髙五六尺則渠受水之多不言可知冝計舊/堰廣狹新囤髙下即今三重之上截作九重囤堰既低且厚縱遇小漲只)¶
(於囤上漫流而過不至衝激傾倒設使囤壊亦不妨自然入渠之水此法/之外無以復加且駱駝湾百餘歩渠身兩壁開鑿切口二道當時設此恐)¶
(遇涇水暴張及洪堰倒塌之時即下此閘以備濁水淤澱渠道平流一閘/在退水槽近下十歩渠身兩壁亦有切口四道盖注罷澆田之後水既無)¶
(用遂開此閘退水還河又當河漲之時或洶湧之浪不能卒下/或己下而散漫用防不虞此皆古人良法不可廢而不知講也)¶
<pb:KR2k0037_SBCK_025-14b>¶
漕運　漠(娄敬説髙帝西都長安張良進言曰関中阻三面而獨守一面/東制諸侯安定河渭漕輓天下西給京師諸侯有變順流而下)¶
(足以委輸敬説是也/上從其議定都焉)武帝(時大司農鄭當時言于帝曰異時関東漕粟從/渭上度六月而罷渠下民田萬餘頃可得以溉)¶
(此損漕省卒而益肥関中之地得榖上以為然發卒穿渠以漕運大便利/○人有上書欲通褒斜道及漕事下御史大夫張湯湯問之言抵蜀從故)¶
(道故道多阪囬逺今穿褒斜道少阪近四百里而褒水通&KR0198;斜水通渭皆/可以行船漕/從南陽上&KR0198;入褒褒絶水至斜間百餘里以車轉從斜下)¶
(渭如此漢中粟可致而山東從&KR0198;無限便于底柱之漕且褒斜材木竹箭/之饒擬于巴蜀上以為然拜湯子卬為漢中守發数萬人作褒斜道五百)¶
(餘里道果便近而/水多湍石不可漕)隋(開皇元年為開漕渠命太監率水工鑿渠渭水經大/興城北東至潼関漕運四百餘里関中頼之命名曰)¶
(富人渠○開皇二年以京師倉廪尚虗議為水旱之備詔于蒲陜以東募/人能于洛陽運米四十石經底柱之險逹于常平廣通倉者免其征戍其)¶
(役以渭水多沙流有淺深漕者苦之四年詔左庻子宇文愷率水工鑿渠/引渭水自大興城東至潼関三百餘里名曰廣通渠轉運通利関内便之)¶
焬帝(大業元年發河南諸郡男女百餘萬開通濟渠自西苑引/榖洛水逹于河又引河通于淮海自是天下利于轉輸)唐(漕運渠/在長安)¶
(縣天寳二年京兆尹韓朝宗引渭水入金光門置潭于西市以貯材木大/曆元年京兆尹黎幹自南山谷開漕渠抵景風延喜門入苑以運南山薪)¶
<pb:KR2k0037_SBCK_025-15a>¶
(炭○太和&KR0004;&KR0010;旱河涸掊沙而進米多耗秦漢時故漕興城渠在咸陽西/十八里李石為相奏咸陽令韓遼冶之東逹永豊倉自秦漢以來䟽鑿為)¶
(漕渠自咸陽抵潼関三百里可以罷車輓之勞其後湮廢自此復之宰相/李固言以為非時丈宗曰苟利於人隂陽拘忌非所頼也議遂决堰成罷)¶
(輓車之牛以供農耕関中頼其利○五節堰唐地理志汧源縣有此堰引/隴州水通漕武徳八年十二月水部郎中姜行本奏開通運許之○廣運)¶
(潭明皇雜録天寳元年韋堅為陜西郡太守兼水陸運使以堅泊漢運渠/起関門抵長安通山東租賦乃絶㶚滻並渭東注永豊倉下與渭合又與)¶
(長樂坡瀕苑墻鑿潭于望春楼下運漕一年堅命舟人為楚服作歌而陜/縣尉崔成甫又廣之使人立第一舡為號頭又使人鳴鼓吹&KR0327;以和之衆)¶
(嫂以次輳楼下明皇升楼詔群臣臨觀大恱賜其潭名曰廣運寳曆中勅/太倉廣運潭今後令司農寺&KR0053;管是&KR0010;漕山東粟四百萬石至京師〇華)¶
(州華隂有漕渠自苑西引渭水因石渠會灞滻經廣運潭至縣入渭天寳/三載韋堅開○天寳元年陜西刺史李齊物穿三門運渠正月辛未渠成)¶
(○户部侍郎裴休為轉運使以河瀕縣今董漕事自江逹渭運米四/十萬石居三&KR0010;米至渭者百二十萬石凢漕逹于京師如此而己)代宗¶
(廣徳二載劉晏領漕事晏即塩利雇傭分吏督之隨江汴河渭所宜江船/不入汴汴船不入河河船不入渭江南之運積楊州汴河之運積河隂河)¶
(船之運積渭口渭船之運入太倉/&KR0010;轉粟百一十萬石無升斗溺者)徳宗(真元&KR0004;関輔宿兵米斗千錢太倉/供天子六宫之膳不及十日禁中)¶
<pb:KR2k0037_SBCK_025-15b>¶
(不能釀酒以飛龍駝&KR0018;永豊倉米給禁軍江淮米不至六軍脱巾於道/上&KR0104;之㑹韓滉運米至陜上喜謂太子曰米已至陜吾父子得生矣)¶
皇明(天順中延綏用兵日乆户部尚書楊&KR0166;上言曰阿羅出住牧河套入/㓂迨今三年費用浩繁凢銀両引塩牧馬徴運之法盡行尚為未足)¶
(又起預徴之利民困財竭所不&KR0216;言惟黄河乃漢唐漕運河即今塩船木/筏徃來不絶其間雖有三門折津之險而古人倒倉之法為當三門之上)¶
(有小河徑通延綏如以所運粮草各貯水次遡流儧運庻㡬運餉可足而/民力蘇或摘漕運數千粮赴陜就令教習山西陜因河南之人待舟楫通)¶
(乃許廽運且可順帶觧塩数十萬以充淮課則國利大有増矣詔悉從/之或曰此難事也他人不能逹所司復請舉行吁亦晚矣竟沮其議)¶
按西安之境曰鄭白曰六輔渠者皆秦漢時所鑿曰龍首曰通濟渠者趙¶
宋及我皇明時所鑿此外南山諸谷之水多流而入渭倘皆自山麓鑿¶
而為渠以溉稻及禾則東西千里盡為沃壌又何旱熯足患之又有諸&KR0065;¶
與虜壌相接有河有湟地平而水多為溝為洫以&KR0517;以溉則隄防踰于城¶
隍&KR0053;穫易于轉輸饋餉省金湯設外靖而内安矣¶
<pb:KR2k0037_SBCK_025-16a>¶
舊唐書食貨志開元十八年宣州刺史裴耀&KR0056;上便宜事條曰江南户口¶
稍廣倉庫所資惟出租庸更無征防緣水陸遥遠轉運艱辛功力雖勞倉¶
儲不益竊見每州所送租及庸調等本州正二月上道至揚州八斗門卽¶
逢水淺已有阻礙須&KR0335;一月已上至四月已後始渡淮入汴多屬汴河乾¶
淺又般運停㽜至六七月始至河口卽逢黄河水漲不得入河又須停一¶
兩月待河水小始得上河入洛卽&KR0519;路乾淺船艘隘閙般載停滯備極艱¶
辛計從江南至東都停滯日多得行日少糧食旣皆不足欠折因此而生¶
又江南百姓不習河水皆轉顧河師水手更爲損費伏児國家舊法往代¶
成䂓擇制便宜以垂長乆河口元置武牢倉江南船不入黄河卽於倉内¶
便貯鞏縣置洛口倉從黄河不入&KR0519;洛卽於倉内安置麦及河陽倉柏崖¶
倉太原倉永豐倉渭南倉節級取便例皆如此水通則隨近運轉卽且納¶
<pb:KR2k0037_SBCK_025-16b>¶
在倉不滯遠般不憂乆耗比於曠年長運利便一倍有餘今若且置武牢¶
洛口等倉江南船至河口卽却還本州更得其船&KR0182;運并取所減脚錢更¶
運江淮變造義倉每年剰得一二百萬石卽望數年之外倉廩轉加其江¶
淮義倉下濕不堪乆貯若無船可運三兩年色變卽給貸費散公私無益¶
䟽奏不省至二十一年耀&KR0056;爲京兆尹京師雨水害稼榖價踊貴&KR0007;宗以¶
問耀卿奏稱昔貞觀永徽之際祿廩未廣每嵗轉運不過二十萬石便足¶
今國用漸廣&KR0519;運數傍猶不能支從都至陜河路艱險旣用陸運無由廣¶
致若能兼河&KR0519;變陸為水則所支有餘動盈萬計且江南租船候水始進¶
吳人不便&KR0519;輓由是所在停留日月旣淹遂生竊盗臣望於河口置一倉¶
納江東租米便放船歸從河口卽分入河洛官自顧船載運三門之東置¶
一倉三門旣水險卽於河岸開山車運十數里三門之西又置一倉每運¶
<pb:KR2k0037_SBCK_025-17a>¶
至倉卽般下貯納水通卽運水細便止自太原倉泝河更無停留所省鉅¶
萬前漢都&KR0028;中年月稍乆及隋亦在京師緣河皆有舊倉所以國用常贍¶
上深然共言至二十二年八月置河縣隂及河陰倉河西柏崖倉三門東¶
集津倉三門西鹽倉開三門山十八里以避湍險自江淮而泝鴻溝悉納¶
河隂倉自河隂送納含嘉倉又送納太原倉謂之北運自太原倉浮于渭¶
以實關中上大悦㝷以耀&KR0056;爲黄門侍郎同中書門下平章事充江淮河¶
南轉運都使以鄭州刺史崔希逸河南少尹蕭炅爲副凡三年運七百萬¶
石省陸運之傭四十萬貫舊制東都舍嘉倉積江淮之米載以大輿而西¶
至于陜三里百率两斛計傭錢十此耀卿所省之數也明年耀&KR0056;拜侍中¶
而蕭炅代焉二十五年運米一百萬石二十九年陜郡太守李齊物鑿三¶
門山以通運闢三門巔輸巖險之地俾&KR0018;索引艦昇于安流自齊物始也¶
<pb:KR2k0037_SBCK_025-17b>¶
天寳三載韋堅代蕭炅以滻水作廣運潭於望春之東而藏舟焉¶
<pb:KR2k0037_SBCK_025-18a>¶
順治十七年八月御史高　䟽言當年蜀省&KR0004;闢地¶
荒民逃大兵雲集糧餉為急故議歲發銀兩于秦　漢¶
鞏等屬招買糧米運送略陽轉輸川北為進取之資¶
每米一倉斗價銀一錢三分運價銀一錢五分各府州縣¶
距略近者數百里遠者不下千里其間山徑﨑嶇車載¶
難行多用驢運每壯驢一頭止馱五斗窮民肩荷不過¶
二斗有餘跋涉長途苦楚萬狀方得抵略交倉盤費數¶
斗始完糧一斗大約徃返月餘皮骨消磨殆盡至飢寒¶
老弱病死中途者年來不知凡幾矣以秦民如此之難然¶
僅逹略陽耳自略陽以及保寧又經千里雖設有營將督¶
理運事而挽船水天仍用秦蜀之民至由保寧復運重¶
<pb:KR2k0037_SBCK_025-18b>¶
慶又經二千餘里船則官船水手水夫實皆&KR0128;取百姓計¶
每運米一船用水手二名每名工食銀十三四兩不等水夫¶
六名每名工食銀十二三兩不等凡此皆里下私相幇貼控訴¶
無門者夫川北州縣罹&KR0069;燼之後只此一事每歲運至四五¶
次賠累至千百兩苟有濟于兵食民苦亦所不辭然倉米¶
屢經船載浥爛陳朽半不堪嘗散給兵丁率賤鬻¶
于市買應口熟食為一時充腸之計是以有用之金錢填¶
無益之谿壑無怪乎兩省歲歲轉輸而川兵時時困乏也¶
<pb:KR2k0037_SBCK_025-19a>¶
宋鄭文寶字仲賢父彦華爲千牛衛大&KR0005;軍靈州為繼遷所困文¶
寳議以銀夏斥鹵不毛利在青白鹽請禁陜西勿市而食河東鹽¶
以困繼遷乃詔陜西敢市夏鹽者抵死數月民犯者衆戎人乏食¶
益㓂邊屠小康堡屬族羌萬餘亦叛河東商販少利率南出唐鄧¶
襄汝罕之陜民無食鹽乃命知制誥錢若水馳視悉弛禁使仍市¶
戎鹽乃定　戎鹽今花馬池大小鹽池也宋人不能禁諸境外而¶
今顧禁諸境内鳯漢之民是以乏鹽而冐禁私販者衆矣¶
<pb:KR2k0037_SBCK_025-19b>¶
<pb:KR2k0037_SBCK_025-19b>¶
范文正集¶
連花堡在鎭戎軍西南與徳勝堡相連又定川砦諸&KR0081;亮城皆在鎭戎界嘗有¶
蕃賊至此公遣張建侯往救應¶
長武寨在涇州西賊㓂邊公與都鹽張肇部領軍馬離邠州取長武路往涇州¶
策應後又聞賊分軍回奔保安軍上靣公又差廵檢宋良部廵檢趙明部領蕃¶
漢軍馬往長武把隘¶
萬安鎭去保軍八十里&KR0004;延州有一將軍馬在保安軍駐劄費用糧草供應不¶
辦乞公將保安軍所駐軍馬抽退於葛安鎭就食糧草却將萬安鎭一將軍焉¶
抽退延州亦只八十里¶
馬鋪寨通近後橋白豹寨每有賊馬出來公修此砦時兵馬不多只是據河西¶
山坡特重下砦不與追逐其砦城十日内泥築并泥飾了當¶
木波寨在環州正當賊來大川路惟賴諸寨蕃部熟户同共防托公恐熟户二¶
心未可倚仗遂保舉种世衡知環州以牢籠蕃部¶
<pb:KR2k0037_SBCK_025-20a>¶
定邊砦在環州公嘗令劉貽孫至此相度蘆葫泉一帶立寨接連鎭戎軍去處¶
明珠滅臧二族在環州之西鎭戎之東二族之北有蘆葫泉公併兵於其地修¶
起城寨招撫二族¶
華池鳯川平戎三寨皆在慶州東平戎去延州德静砦七十里華池去德静一¶
百一十里鳳川去德静一百二十里公指揮慶州并諸寨竝權住入中白米却¶
告示客旅竝令於東路延州接界平戎鎭添價入中白米¶
慶州路有美泥虐泥大抜城等處小砦公只差兵士百十人防托如賊馬大叚¶
入㓂便令歸側近大城寨内一處防守所貴不致枉陷軍民人心稍安¶
薄家庄在岢嵐軍大山軍之間公以火山軍城中無水兼地窄㣣難守奏乞於¶
中路薄家莊擇地共修城寨¶
東關城在岢嵐軍山寨外公以岢嵐城小將東關城築作大城檢計到土工五¶
十二萬七千九百四十五工¶
神堂堡銀城寨在麟南五十里公令經略司相度興脩令人户耕種住坐續脩¶
<pb:KR2k0037_SBCK_025-20b>¶
神樹寨并堡子府州於鞋斜谷端正平等要害處置大寨兩坐又置堡子三坐¶
篳篥城在秦州田况嘗請脩築公奏乞依田况所奏早賜指揮¶
佛空平明珠等族所居公嘗令蔣偕燒蕩其地族帳¶
金明城在延州公奏議近重脩金明城且托得北靣又東北廢却承平南安長¶
寧白草等寨後東西四百里更無藩籬可以禦㓂&KR0049;金明城了方脩寛州以禦¶
東北¶
鳯川寨在慶州東城&KR0013;山坡&KR0033;下臨注或有西賊圍閉矢石入城禦捍不下公¶
牒李丕諒宋良同往鳳川相度得本寨東烽火臺山上四靣牢固及山脚下有¶
好水泉可以置寨令&KR0211;箭手兵士等夤夜興工山上只築女牆四靣削崖近下¶
低處築城圍入水泉續又牒本州通判范祥相度令新脩砦城分擘街巷修蓋¶
軍營倉房草塲&KR0351;署及城上皆安置敵樓¶
唐龍鎭與契丹對岸在府州之北豐州之東其東南大山軍對岸公奏乞招誘¶
唐龍鎭七族人口¶
<pb:KR2k0037_SBCK_025-21a>¶
故寛州在延州東北三程公言昨廢却承平塞門等砦惟此一處最爲控扼蕃¶
賊牒監脩官相度一併下手脩築後又奏乞以寛州城爲青澗城¶
鄜城縣在鄜州南至同州河中府各四程北至鄜州兩程至延州五程公乞朝¶
廷建鄜城縣爲軍以康定爲名管鄜城縣并於同州割一縣爲之属建倉厫營¶
房所有同華河府苗税於此送納後公又令知鄜州李丕諒相度丕諒差劉襲¶
禮將帶匠人徑鄜城脩展城墻高一丈底闊四尺五寸靣&KR0053;一尺五寸蓋馬棚¶
瓦舍三百間繫得馬二百疋安下得兵士四千五百人兼脩露圈二十八箇計¶
度到二萬九百九十五工¶
延州城在寛州東南四十里公嘗請於朝乞以延川縣爲延州城云彼中人烟¶
不少更有井泉勝於寛州城¶
肅遠馬嶺定邊永和安塞等砦在環州界&KR0004;諸寨城墻低下壕塹淺狹公牒環¶
州那廂兵軍士及和僱人夫脩築¶
細腰城公令蔣偕等所築公又勘㑹本城至環州定邊砦三十七里西至鎭戎¶
<pb:KR2k0037_SBCK_025-21b>¶
軍乾興寨六十里南至原州柳原鎭七十里量其地界遠近所脩城塞地土并¶
側近番部九属環州兼本是環慶路擘畫脩建兼細腰城東北板井川是西賊¶
來路在細腰城定邊寨之間係属環州地分緩急若有奔衝卽須定邊砦與細¶
腰城互相救援就環州節制甚順奏乞朝廷撥属環州¶
萬安寨在延州西北往保軍路中路舊無城砦公差周美郭慶楊麟部領延州¶
膚施兩施八户并廂軍脩築計度到六萬一千六百五十七工并脩築敵樓戰¶
棚¶
豐林縣地在延州東二十五里就崖爲城青化鎭在州東六十里公差陳永圖¶
部領臨眞豐林兩縣之户修築計二萬六千五百五十二工¶
甘泉縣城在延州南八十里公差任世京部坊州丹州人夫脩築計六萬五千¶
三百四十五工¶
承平砦在延州東北二百里在青澗城西八十里把截得承平川大路寨北大¶
里河約六十里自來蕃族在大里河北居住公嘗請復脩此砦以遏蕃賊不使¶
<pb:KR2k0037_SBCK_025-22a>¶
過河云&KR0004;脩之時則部署司那兵焉大爲之僃畢工之後只銷得二十人駐劄¶
南安寨在延州東北二百七十里在青澗城正北七十里北至綏州四十里去¶
無定河二十里公嘗欲脩之以其去水泉稍遠朱吉种世衡欲於青澗城北四¶
十里商舘鋪南安寨中路創修一山寨¶
栲栳寨在延州北八十里嘗爲賊所破公相度舊砦南五里地名龍平口興置¶
一寨把截安遠塞門龍口川賊馬來路¶
胡家川寨在延州&KR0004;胡&KR0071;諤乞修鷂子城公差殿直楊麟興工麟州申稱計七¶
萬四千工恐難了當公遂差推官何涉與胡&KR0071;諤相度於胡家川莊北靣書按¶
山上脩築一砦計三萬三千餘工下靣川口是德靖砦保安軍來路地&KR0020;委是¶
要害只差本族熟户人工官給日食拜差廂軍三百人往彼助工¶
三&KR0028;城在延州公牒招討那撥諸州差到兵士五千人興脩¶
義蓮鋪在延州康定二年四月公差使臣趕殺西賊抵此奪得人馬駱駞牛騾¶
牢山驛新店驛在麟州至延州一百六十里間嘗因朝臣上言減廢公嘗與明¶
<pb:KR2k0037_SBCK_025-22b>¶
鎬至此軍馬疲乏無支請草料去處公言鄜延路最是屯兵去處日有軍焉使¶
及命過往遂牒延州脩&KR0024;二驛每有過往使命軍馬或遇晴明&KR0033;到中路甘泉¶
縣即支給一日口糧等物若遇兩雪及山河水漲卽於新店牢山止&KR0043;¶
葫蘆泉在環州定邊砦與鎭戎軍乾興寨相望八十之間爲義渠朝郍二郡之¶
阻其南有明珠滅臧之族公嘗言能進兵據葫蘆泉爲城壘北㫁賊路則二族¶
自安宜無異志後竟於此地築城招服明珠滅臧二族¶
永洛城在朝郍之西秦庭之東公嘗奏言䇿應軍馬由儀隴二州十程始到如¶
能進脩永洛城㫁西賊入秦庭之路其利甚大非徒通諸路之勢因以張三軍¶
之威者也¶
<pb:KR2k0037_SBCK_025-23a>¶
<pb:KR2k0037_SBCK_025-24a>¶
大學衍義&KR0024;¶
自昔守邊者皆襲前代之舊漢因秦唐因隋其邊城營堡往往皆仍故迹惟我¶
朝守邊則無所因襲而創爲之制焉蓋自唐天寳以後河朔以北多爲方鎮所¶
有具朝廷所自禦者突厥吐蕃南詔而己五代以來石晉以燕雲賂契丹而河¶
西盡屬拓拔氏宋人以内地為邊境金元以夷亂夏無有所謂邊者我　聖祖¶
得天下於中國蓋當夷狄極衰之際遍於西北邊城立爲藩府綂重兵據要害¶
然皆在近邊而未嘗遠成境外如唐漢之世也洪武之&KR0004;西北邊防重鎮曰宣¶
府曰大同曰甘肅曰遼東曰大寧永樂&KR0004;革去大寧惟存四鎮寧夏守鎮肇於¶
永樂之&KR0004;榆林控制始於正綂之世兵餘花馬池等堡皆是邊境多事之秋創¶
置者也方今北虜入㓂之地其要害之處　朝廷處置固己嚴密但所謂黃河¶
套者尚若闕焉何也前代所以廢棄之者以其邊城之防守在内而其地在夘¶
故也今日吾之守鎮顧有在河套之外者秋高馬肥風寒河凍彼或長驅而入¶
屯結其中以爲吾内地之擾幸其素無&KR0055;謀未用華人之計不爲據地之爭是¶
<pb:KR2k0037_SBCK_025-24b>¶
以亟來亟往有&KR0023;卽去似若無足爲意者然謀事貴乎先防患貴乎豫往者彼¶
固嘗&KR0055;入矣議者慮其爲吾内地害百計謀所以驅而出之者未得其便幸其¶
自去矣遂無有一八議及之者萬一再來何以處之乎夫事之未來者雖禾能¶
逆料其有無計之萬全者不可不先爲之擘晝臣愚過爲之慮今日西北諸邊¶
祖宗以來所以備禦之具固已詳盡惟此一處偶未之及非遺之也芽蘖禾萌¶
也今則己&KR0064;著矣所以先事而豫爲之防者茲其時乎自昔中國守邊者皆將¶
卒守其内而拒戎虜於外茲地則虜反人吾之内而吾之所守者反在其外焉¶
彼所以從入者必有其路所以七聚者必有其所所以食用者必有其物皆一¶
一推求其故於具所經行之路則預扼其要衝於其所屯聚之處則先據其形¶
&KR0020;勿但幸其眼前之無事而必爲後日之遠圖議者若調置爲城守則饋餉爲¶
難將至於漢人之勞費盍思赫連之達國元昊之列郡皆在此地何從得食乎¶
宋史明言其地饒五榖尤宜種麥漢八於境外輪臺之地尚爲之屯營况此乃¶
在黄河之南次邊之地乎臣請下合朝議當此無事之秋虜八遠遁之際遣通¶
<pb:KR2k0037_SBCK_025-25a>¶
古識事體大臣躬莅其地詳察可否以聞儻以爲可行或於河之南築城池以¶
為之鎮遏或於河之北據要害以爲之扼塞或沿河之壖設營堡以防其徑渡¶
事必出於萬全然後行之不然較其利害足以相當姑仍其舊可也¶
<pb:KR2k0037_SBCK_025-25b>¶
<pb:KR2k0037_SBCK_025-25b>¶
皇明置都指揮使司以領衞所置總兵&KR0153;&KR0005;遊擊守備以司攻守¶
　又理以憲臣監以御史撫以都憲統以總制各衛所官軍分畨¶
　教閱置屯遣戍要在三邊四鎮(延綏寕夏/君肅固原)之地其内地鄉兵則各¶
　州縣巡捕之官&KR0010;時教閲以䕶守城池備遏盗賊者也陜西都¶
　司領衞二十五守禦千户所四　西安左衞　西安前衞　西¶
　安後衛　延安衞(堡十五墩九十<折 t="33"/>七神/木縣堡五墩八十三)綏德衛(墩十/四)&KR0159;陽衛(堡/三)¶
(墩一百<折 t="33"/>一環/縣堡一墩一百一)平凉衞(堡十墩七/十)固原衛(寨二堡<折 t="33"/>五十/四墩一百五)靖虜衞(堡/二)¶
(墩三/十一)漢中衞(堡/一)寕羗衛　鞏昌衛(堡八十九墩十<折 t="33"/>寕/逺縣堡/寨一十九)秦州衞(堡<折 t="33"/>寨/一十九)¶
(禮縣墩/一十三)岷州衛(茶埠峪䓁寨五十一<折 t="33"/>西/固城堡一十四墩一十五)臨洮衞　蘭州衛　河州¶
<pb:KR2k0037_SBCK_025-26a>¶
　　衛(堡三墩二十/一寨二十七)洮州衞　榆林衛(堡八寨十五墩/一百五十)寕夏衛寕夏前¶
　　衛　寕夏左屯衛　寕夏右屯衛(堡五十墩一/百八十一)寕夏中衛(堡十/一墩七)¶
(十/五)寕夏後衛(堡三墩二十八興武營堡一墩/二十一廣武营堡一墩二十六)鳯翔守禦千户所金¶
　　州守禦千户所　靈州守禦千户所(堡十三墩/三十八)文縣守禦千¶
　　户所¶
　　行都司領衞十二守禦千户所三　甘州左衛　甘州右衛¶
　　甘州中衛甘州前衛甘州後衛(堡十六墩/九十五)甘州群牧所(堡三/十)¶
　　肅州衛(营五堡三十七/墩六十二)西寕衛(堡五墩/二十六)荘浪衞(堡八營五寨七/墩口五十七)鎮¶
　　番衛(堡十三/墩十九)永昌衛(堡十三营七/墩九十二)山丹衛(堡十六墩/六十五)凉州衛(堡二/营七)¶
<pb:KR2k0037_SBCK_025-26b>¶
(寨十六墩/八十六)高臺守禦千户所(堡四十三/墩三十四)鎮夷守禦千户所(堡十二墩/三十三)¶
　古浪守禦千户所(堡四墩/十八)白馬城堡(凡/六)¶
　固原鎮(弘治十四年火篩由花馬池㓂<折 t="33"/>平鳯臨<折 t="33"/>鞏兵部建議設大臣開府/固原總制三邊軍務每/&KR0010;六月至九月廵撫陜西都御史駐劄于此)¶
(弘治十八年總制建議暫移陜西鎮守總兵扵鎮操練防禦兵偹逰擊及守備/亦駐于此固原守偹所守地方自/下馬&KR0028;至西安州蘭/靖&KR0153;&KR0005;分守靖虜)¶
(守備地方自乾鹽池至平灘堡蘭州千總官所守地方自條城至積灘堡其/分守&KR0153;&KR0005;駐劄于蘭州城守備官則駐/劄于靖虜衛洮岷河&KR0153;&KR0005;駐劄于)¶
(洮州衛分守地方自臨鞏㕥至于歸德著落寺其岷州衛駐劄邊備及守偹/撫治番夷河州衛亦駐守偹官)¶
　榆林鎮(廵撫都御史管粮<折 t="33"/>僉事總兵副總兵逰擊方靣都司俱内駐劄/本鎮所守中路十二营堡東由髙/家堡西至清平堡東/路&KR0153;)¶
(&KR0005;駐劄于神木堡分守九堡東由黄甫川西至栢林堡西路&KR0249;粮/僉事駐劄于靖邊營&KR0153;&KR0005;駐劄于新安邊營分守十三堡由東隴)¶
<pb:KR2k0037_SBCK_025-27a>¶
　州城至鹽塲堡¶
　寕夏鎮(廵撫都御史&KR0249;粮僉<折 t="33"/>事及管粮通判總兵副總兵逰擊方靣/都司俱内駐劄監牧叅議及東路&KR0153;&KR0005;駐劄于花/馬池分守)¶
(地方自花馬池至横城<折 t="33"/>堡中路&KR0153;&KR0005;駐劄于<折 t="33"/>靈州分守地方自鎮遠關/至韋州城西路㤗&KR0005;駐劄于寕夏中/衛分守地方自廣武營/至常楽堡)¶
　甘肅鎮(廵撫都御史行太僕寺正卿少卿管粮副使及總兵副總兵逰/撃行都司/都指揮俱駐劄于甘州城荘浪衛駐劄&KR0153;&KR0005;分守)¶
(沙井驛以西鎮羗以東内西寕衞駐劄兵備副使及守備官凉州衛駐/劄副總兵分守&KR0153;政及領班都指揮打班堡以西真景驛以東肅州衛)¶
　駐劄兵備副使及&KR0153;&KR0005;分守地方自&KR0055;溝驛至嘉峪關¶
　潼&KR0028;衛(&KR0032;中軍都督府而官軍則陜西例得調用内駐劄兵備副使/兼分廵同華轄河南闅鄉靈寳/山西蒲州地方)¶
　屯堡一百一十二¶
<pb:KR2k0037_SBCK_025-27b>¶
愚按三代而下兵防之政我¶
皇明為盛我　皇明兵制之備將士之勇陜西為盛漢唐方&KR0173;之¶
時世以帝女天孫嬙嬪和戎宋以金幣和戎張元一浮薄士耳一¶
佐元昊即舉世不能以禦其武備皆可知矣追原其故前代之得¶
天下皆有資于匈奴故世受其患我¶
太祖皇帝則不然龍飛淮甸用夏變夷掃蕩乾坤洗滌日月使宇¶
宙無腥羶之氣華夏還禮樂之風既非前代創業者所可班矣其¶
兵防之制盡善而陜西又加宻焉統于兵部則周官司馬之制也¶
屬于五府則府兵寓農之意也諸鄙既各有兵而腹裏又有防秋¶
之制諸&KR0005;既各有兵而&KR0063;援又有逰撃之制&KR0028;津既各有兵而凡¶
城市鄉村又各有民壮兵快保甲之制郡邑既各有兵而深山窮¶
<pb:KR2k0037_SBCK_025-28a>¶
谷又有廵撿廵邏捕虎射熊之士况八郡三邊之地人閑&KR0016;射壬¶
長韜畧故麓川有蠢資三原杜氏而平荆襄有變賴石渠王公而¶
平戎在禁近則兹土一王戮之而平虜圍京城則兹土二石破之¶
而平南山王虎之亂原都御史傑用土兵而平北山薛賊之亂王¶
都御史堯封用民兵而平廖賊四川之亂幸菴率&KR0028;中甲士而平¶
劉賊中原之亂咸寕偕蘭州儒臣而平徃年樊紳之變乾州用二¶
三士夫而平近曰鑛徒之亂撫臣用二三守令而平盖關中無士¶
非&KR0005;無民非兵&KR0431;兎之士古稱千城斥堠之妻今常折馘况天設¶
百之險地藏九死之區虜敢匪茹蹈我機阱則外有衆殱之祸内¶
遭覆巢之&KR0429;其不畏之㢤今考内外兵防之制志其大㮣如此¶
<pb:KR2k0037_SBCK_025-28b>¶
天啓四年四月甘肅廵撫李若星䟽請添設知府¶
略云遼東甘肅止設衛所不設府縣以數百萬軍¶
民付之武弁之魚肉顧武弁希吮屯餘之膏血而播酷¶
虐以開怨府屯餘深恨武弁之陵轢而懐反側以釀¶
亂階在遼東則願歸　酋不願歸中國而三韓已淪于¶
腥羶在甘肅則願歸海虜不願歸中國而五凉幾¶
莽為夷數總因無守令撫循其疾苦保護其妻孥¶
遂囂然䘮其樂生之心鋌而走險掉臂不顧然則¶
知府一官可不亟議添設乎近仗　皇威人心稍戢雖¶
有克　一&KR0062;金痍創死渠酋又有阿　青羊小之¶
<pb:KR2k0037_SBCK_025-29a>¶
戰少有擒薙然海虜支&KR0128;蕃衍今古六三保台吉兄¶
弟多人擁兵講布每欲大入歹成親孫屢聚沙嶺¶
偵探聲息狂逞復讐甘肅之危幾固累卵豈可¶
&KR0278;㳺坐視不急為之料理乎¶
<pb:KR2k0037_SBCK_025-29b>¶
陜西行太僕寺所屬　平凉衞　&KR0159;陽衞秦州衞　固原衞¶
陜西&KR0080;馬寺所屬　長楽&KR0101;　開成&KR0080;　安定&KR0080;　弼&KR0173;苑(革)廣¶
寕&KR0080;　黒水&KR0080;(添)靈武&KR0101;　淸平&KR0080;　萬安&KR0080;　定&KR0065;&KR0080;(革)&KR0159;陽¶
&KR0080;(革)同川&KR0101;(巳上四/&KR0101;俱革)天興&KR0080;　永康&KR0080;　嘉静&KR0080;　安勝&KR0080;　威¶
遠&KR0101;武安&KR0080;　隴陽&KR0080;　保川&KR0080;　㤗和&KR0080;　熈春&KR0101;康楽&KR0080;¶
鳯林&KR0080;　香泉&KR0080;　會寕&KR0080;　順寕&KR0101;雲驥&KR0080;　昇平&KR0080;　巡寕¶
&KR0080;　永昌&KR0080;　甘肅行太僕寺所屬甘州左衛　甘州右衞　甘¶
州中衞甘州前衛甘州後衞　永昌衛　凉州衞　荘浪衞¶
　鎮蕃衞山丹衞　西寕衞　肅州衞　古浪千户所鎮夷¶
千户所　荘浪千户所甘肅&KR0080;馬寺所屬(以下/俱革)甘泉&KR0101;廣牧¶
<pb:KR2k0037_SBCK_025-30a>¶
&KR0080;　麒麟&KR0080;　溫泉&KR0080;　紅崖&KR0080;　祁連&KR0101;西寕&KR0080;　大通&KR0080;¶
古城&KR0080;　永安&KR0080;　武威&KR0101;和寕&KR0080;　大川&KR0080;　寕畨&KR0080;　洪水¶
&KR0080;　安定&KR0101;　武勝&KR0080;　永寕&KR0080;　青山&KR0080;　大山&KR0080;　&KR0101;川&KR0101;¶
暖川&KR0080;　盆水&KR0080;　巴川&KR0080;　大海&KR0080;　宗水&KR0101;清水&KR0080;　羙都¶
&KR0080;　永川&KR0080;　黒城&KR0080;¶
<pb:KR2k0037_SBCK_025-30b>¶
程大昌鄠杜記　杜縣與五代都城謹相並附故古事著迹此地¶
者多也語謂城南韋杜去天尺五以其迫近帝都也今循杜縣地¶
望從西及東以次言之庶其有倫也縣境西抵鄠縣東抵藍田故¶
宣帝微時上下諸陵尤愛鄠杜之間杜卽杜縣也鄠卽鄠縣也或¶
言杜縣之東有杜原而此之下杜在其下方故以杜名此全不審¶
也凡世之名地而分上下者以水之上㳺下流而言之也中國之¶
水萬折必東故東地常居西地之下流今杜縣正在杜陵之西而¶
反為社原下流者南山凡水皆礙東地之高而皆西向豐鎬以行¶
故杜陵遂為杜縣上流而杜縣反名下杜也杜縣之北即漢都城¶
之覆盎門矣故此門一名杜門杜門即青門也在漢都城為東面¶
南來第一門卽邵平種&KR0050;之地也宣帝旣建杜陵又卽縣南四十¶
<pb:KR2k0037_SBCK_025-31a>¶
里葬許后故其地又號少陵原也凡宜春下苑皆少陵地也其地¶
亦爲曲江曲江之北又為樂逰原及樂逰苑及漢宣帝樂逰廟也¶
廟至唐世基迹尚存與唐之曲江芙蓉園笑蓉池皆相並也杜甫¶
樂逰園詩曰公于華筵地&KR0020;高秦川對酒乎如掌秦川卽樊川也¶
坐中得見秦川則可知其高矣凡此皆古事之在杜境而推方可¶
圖者也¶
<pb:KR2k0037_SBCK_025-31b>¶
興平志¶
嘉靖四十一年知縣章評又量地土分為六等　一等馬嵬韮菜地¶
二等水澆稻蒜葱地　三等平地　四等高原平地　五等坡地沙地¶
并渭河退岀堪種灘地　六等渭河退出明沙嫩灘地　斗陽子曰予¶
觀興平田畆北所謂高原而南則下濕也北利澇南利旱北之水有高¶
五十丈者稍旱則涸南則又有渭河之害王府奸軍輙以河灘為言不¶
知&KR0004;制蓋指臨川寺一帶老岸也今以新灘者皆欲占據則河之崩日¶
倒北矣豈皆其地乎¶
<pb:KR2k0037_SBCK_025-32a>¶
<pb:KR2k0037_SBCK_025-33a>¶
項忠涇陽縣廣惠渠記　書載六府而以水為先渠堰之脩所以¶
興夫水府之利以足夫民食也故予於鄭白渠不得不因其壊而¶
謀衆重脩加意而開廣之也按志鄭白渠在涇陽縣西北七十里¶
仲山下原有古跡洪堰一所分閘涇水以漑田畆自秦而下歷代¶
鑿之者不一故渠亦因之而變名有六惟鄭白渠獨加顯焉其曰¶
鄭國渠者盖六國時韓苦秦害乃使水工鄭國説秦鑿涇水溉田¶
以為間故名也曰白公渠者盖漢涇河&KR0013;水衝低水不能入渠太¶
始二年詔中大夫白公於上流接開石渠引使通流故名也謂之¶
六輔渠者漢倪寛為左内史請鑿六輔渠以溉田遂名焉謂之豊¶
利渠者宋大觀中詔開石渠䟽涇水入渠者五尺下與白公渠相¶
會工畢而賜名焉迨元至大元年涇河又低水不&KR0014;入渠監察御¶
史王琚又於上流接開石渠故今名為王御史溝又曰新溝焉然¶
<pb:KR2k0037_SBCK_025-33b>¶
此六渠也歷代澆灌醴泉涇陽三原高陵臨潼檪陽雲陽富平八¶
邑田土多寡不一鄭國四萬餘頃每畆&KR0053;一鍾漢百二千七百餘¶
頃宋二萬五千七十有三頃至新渠莫詳其&KR0070;而世以為利者若¶
此元後至於今河底低深渠道髙仰水不通流廢弛湮塞㡬百年¶
矣予昔忝臬司之長今叨巡撫之&KR0009;歷官乆此竊思兹渠&KR0014;仍舊¶
蹟而䟽通之則前人之功庻保其復續而今之為利得不同於昔¶
邪遂詢謀僉同而具實以聞上可其奏命下之日予檄醴泉䓁六¶
邑䝉水利人户於彼就&KR0229;之先以右布政使楊公璿董其事未克¶
成而以陞任去復以右布政使娄公良右&KR0153;政張公用瀚余公子¶
俊按察副使郭公紀左&KR0153;議李公奎継之務畢其工有底於成然¶
後渠成水行功克就緒矣考之疆界不異於昔計今溉田有司則¶
八千二十二頃八十餘畆西安三衞屯田則二百八十九頃五十¶
<pb:KR2k0037_SBCK_025-34a>¶
餘畆每畆&KR0053;榖三四鍾比舊田畆盖减其&KR0070;&KR0150;視昔有加者得非¶
民有欺&KR0046;畆有闊狹抑古今水有消長或因兵燹坑阜之不齊與¶
是皆未可知也急則慮軍民弗堪在継政者賦不加増徐加攷焉¶
今渠成二司諸公屬予取名為文以紀其實抑嘗聞前人相視斯¶
渠其説有三一曰盡修渠堰之利二曰復置板閘之防三曰開通¶
出土之便今渠脩矣土通矣但板閘之防不可不加意焉盖駱駝¶
湾百餘歩渠身兩壁開鑿切口二道當時設此恐遇涇水暴漲及¶
洪堰倒塌之時即下此閘以偹濁水淤澱渠道平流一閘在退水¶
槽近下十歩渠身兩壁亦有切口四道蓋住罷澆田之後水既無¶
用遂閉此閘乃退此水由槽還河又當河漲之時或汹湧之浪不¶
&KR0014;猝下或已下而散漫用防不虞此皆古人良法不可廢而不行¶
今二司又&KR0005;各閘移脩以時開閉則濁泥不得入渠䟽通之功可¶
<pb:KR2k0037_SBCK_025-34b>¶
以减半迨今而後雖天不雨而有䝉雨之休雖地不利而有得利¶
之羙隨所意用而自無不足則吾軍民之仰頼何可既邪故取渠¶
名曰廣惠後之継政者時加脩葺可保悠乆杏則予不敢知也¶
上饒婁謙平凉利民渠記　陜之平凉郡治東抵涇州有平衍壤¶
地廣袤数百里而涇河之水寔徑流其間引以浸灌則土田膏液¶
年&KR0150;可擬豊登尚何熯旱之足恤乎特圖志所載故無渠埭而居¶
人習以成俗舉目前填閼之水則信其奔流置爲棄物成化甲辰¶
&KR0010;夏秋不雨屬&KR0010;大侵侍御史中丞南舒鄭公時寔受簡命重託¶
鎮撫関中嘗符移六道周諏民&KR0046;興堰淢以佐耕至冬㑹邛&KR0526;有¶
警告変日急上命版曹亞卿媯川李公衍&KR0140;以節&KR0207;之&KR0009;越今年¶
乙已春推轂入境内即檄&KR0572;守臣䟽决河渠以勸農事其弭灾興¶
利之心盖與中丞公不謀而自同也僉憲陽城李君經分道関西¶
<pb:KR2k0037_SBCK_025-35a>¶
首以所部平凉之地論列請命二公曰急圖之勿後也憲使巡平¶
羅君明而與聞之亦力賛興事維時李君續食平凉敦&KR0355;官屬荒¶
度土功適郡之豪右強梁齟齬百出君則不暇顧恤毅然調&KR0229;屬¶
工始自府治城北㵸暖泉以灌&KR0188;圃而官民頼之継分引涇水五¶
里鋪至東二十里鋪為一渠楊家磨抵四十里鋪為四渠袁家庄¶
至七十里鋪為二渠迤東至九十里鋪北引涇水一渠南引金龍¶
池白水驛河二渠合流花家庄東行三十里逾平凉境連亘開一¶
大渠又流四十里抵涇州城西會汭入涇官路之南渠不可通乃¶
䟽百泉王村䓁溝析為七渠涇河之北河岸漸髙又䟽金池瓦窰¶
䓁溝析為六渠州城西引汭水幇城北析東山下䕃注附郭田園¶
獨令成一溝别為一十一渠州城之東地高河下難于築堰&KR0032;南¶
山者引木家溝至范家溝作一十五渠&KR0032;北山者曰路家溝至白¶
<pb:KR2k0037_SBCK_025-35b>¶
水溝作為一十一渠而計之以渠則六十有二以道里㡬二百里¶
許以溉田則三千頃有奇也渠之制深十五六尺淺者亦居其五¶
之四廣六七尺窄者亦居其三之二長短大率不齊惟視水力所¶
至故不限于又尺也渠當路衝則就渠身　土　通為梁以便行¶
旅又建石刋木架水&KR3421;以接不通壘堰壩以固河防始事于是&KR0010;¶
三月之朔民歡趨之百日而告成部吏工匠皆無所預惟拱手以¶
受李君成筭而已未㡬亞卿公按節平凉因命之曰利民渠于是¶
渠水衍溢土脉漸漬來牟&KR0023;&KR0053;成之望秋田遂長飬之天其功甚¶
大而費則省¶
<pb:KR2k0037_SBCK_025-36a>¶
崇禎二年知縣路振飛申文竊炤涇陽迤南有¶
涇河一帶直通渭水渭水商賣舳艫相望而涇¶
則任其安瀾弗載舟楫是天地以自然之利予涇¶
人而不知也其可以運糧筏木姑勿論即如石炭¶
一節涇邑人稠地狹莫可樵薪而止藉扵任輦¶
之些須供炊㸑往來之刀甚艱故每炭一石賤¶
不下四錢貴則五七錢不止矣民間有滛雨冰雪¶
而不能舉火者非盡無米之苦也本縣有見扵¶
此每至涇岸則臨流相度問之舟于舟子曰涇河¶
<pb:KR2k0037_SBCK_025-36b>¶
水急石多淺深不一商船不敢往來本縣便吏¶
同水夫沿河踏驗雖甚淺處水亦尺許深者¶
竟蒙衝臣艦一毛矣職欣然謂是可舟也然又¶
&KR0178;偶爾難行民間惜此小費反阻後來興利¶
之端乃先自為刀船便水夫駕之臨潼縣地名¶
交口運炭一次往來止三日而炭已缷裝視任¶
輦者盤費省什之七又令水夫馬守倉等各¶
渡餘船併前船預支以工食連運數次在前每¶
斗炭四分今止工分五釐至扵雨雪載塗輪蹄¶
<pb:KR2k0037_SBCK_025-37a>¶
阻礙其為利益尤倍平日况河道䟽通而渭川¶
之粟之木之雜貨亦安徃不供涇民用哉伏乞¶
批示今後造船徃來任民自便商賈無稅私船¶
不擾河中偶有沙石處官為設法䟽濬庶今¶
民情欣然樂就而利益弘矣¶
<pb:KR2k0037_SBCK_025-37b>¶
<pb:KR2k0037_SBCK_025-37b>¶
渭南志薛騰蛟序渭南稱望縣疆域甚狹廣五十里而近袤百里¶
而遥南有山磎北有沙鹵渭不灌漑時有衝没而賦溢漢中一郡¶
渭南不當漢中二十之一民之貧以税之多若矣逮&KR0173;慶&KR0004;有令¶
丈地均糧有司不能&KR0130;畆但令白報奸民或&KR0046;或&KR0009;或竄之軍屯¶
王荘或為鄰封所攘黠吏乾沒其間地以益少税以益多而民愈¶
苦矣萬曆十二年有&KR0175;丈之令有司廢格不行四境扵邑¶
山川　曰靈䑓山在縣東南峭㧞方整其色蒼欝上有塔七取象¶
於北斗曰七星塔稍西曰半截山有廟祀蚕神東曰羊峪河又東¶
曰黒掌峪又北曰寺峪峪口有泉凡十故其村曰十泉村坡曰霧¶
子坡黒掌之東曰葫蘆峪又東曰箭峪山曰箭峪山有嶺焉曰箭¶
峪嶺又東南曰青岡坪至東西川之南曰大嶺故其川緫曰大嶺¶
<pb:KR2k0037_SBCK_025-38a>¶
川又東南曰小秦嶺嶺北屬渭南南屬商州其羊峪黒掌葫蘆三¶
峪之水俱東北合流于赤水赤水在縣東舊名清水河靈䑓之西¶
南曰曹峪舊志云宋曹皇后故里考宋史后真定&KR0149;壽人仁宗后¶
也云故里誤矣峪有水曰曹峪水其北川曰曹峪川又西北曰伴¶
紅坡曹峪水經其右北于湭曹峪之西南曰鳯凰山山之南巋然¶
高聳者曰玄象山晋王嘉後&KR0046;䖏一曰倒獸山其峪曰倒獸峪相¶
傳周䖏殺白額虎于此故名俗又曰大峪其水曰洋河源自玄象¶
山西北入于湭大峪之西曰小峪山水曰小峪河又西為黄狗谷¶
谷之中曰清水河一曰清澗北流與小峪河俱入于湭小峪河經¶
花園村東清水河經西故其川曰花園川冝稻川之西曰望竿嶺¶
嶺之西南曰武渠溝由黄狗谷入折而東南有山二曰南月圓田¶
<pb:KR2k0037_SBCK_025-38b>¶
北月圓清水河經其中南月圓山巔有池曰仰天池巔之田可耕¶
者千数百畆池當其中四面俱懸厓千尺通唯一徑盖可遯世者¶
又北出谷口折而至西南曰馬鞍嶺又西南曰分水嶺東北麓水¶
入于湭西南麓水入于藍田故曰分水嶺嶺有堠子鎮東南曰阬¶
峪入峪東南有庄二曰南古曰北古由北古庄之東至青岡坪其¶
南古庄之南曰七嶺踰嶺卽大嶺之南北川又南為大嶺廟阬峪¶
之中有岔曰白楊溝曰鐡洞曰松栢渭南藍田人雜䖏焉由分水¶
嶺西北經中宋村之北曰牛思嶺嶺東北曰嚴坡東曰嚴峪相傳¶
嚴子陵&KR0046;居䖏峪之南曰馬峪有泉曰石泉故其鄉曰石泉鄉泉¶
之東南曰石皷山湭水出焉舊志云湭水出石楼山考一綂志石¶
樓在盩厔盖石皷訛為石楼耳湭水北流經石泉嚴峪望竿嶺西¶
<pb:KR2k0037_SBCK_025-39a>¶
武渠溝東至清澗頭始與清水河小峪河羊河曹峪津水河諸水¶
合而北流至豊原北麓之口經宻畤臺之右循縣城北入于渭渭¶
&KR0036;源鞏昌鳥䑕山東流至臨潼交口渡之東入渭南境又東折而¶
至縣城之北曰上漲渡又東南流至倉堡嘴曰下漲渡又東北折¶
而流曰蔡渡又東至大李渡入華州境其東南附城曰神川原有¶
有坡二在右者附城盤折而下曰西坡坡之下折而之東遵原之¶
北麓舊有井凡九曰魏王井相傳西魏王都長安所甃者今堙塞¶
莫可攷矣附原麓者曰風雲雷雨山川壇壇之東南有泉其水甘¶
故曰甘泉附㤗寧宫回旋而下曰東坡坡底有井亦清冽又東有¶
泉曰蔡泉一曰蔡順井凡此皆魏王井也又東原上有巘凡五如¶
人指曰五指山迴抱&KR0028;門地圾後毁削亡存矣小原之南高者曰¶
<pb:KR2k0037_SBCK_025-39b>¶
豐原東西亘縣境南抵&KR0149;臺玄象諸山雖大旱不至無禾故曰豊¶
原原之中湭水經焉故其川曰湭河川川之東曰東原西曰西原¶
原東原之西有胡坡以地有胡城故名又東曰柳侯坡有池焉曰¶
&KR0149;池在&KR0638;底村之西舊志云後魏永熈元年水自湧成池故曰&KR0149;¶
池胡城之東北盤旋而下曰龍尾坡坡東西各有泉東曰梁泉西¶
曰姜泉東西遵原之麓舊有㵼水渠今廢梁泉之東曰明光谷又¶
東曰三娘坡其北當原之岸横聳下臨大道者曰倉堡觜以舊有¶
倉堡城故名折而東南曰廣鄉原東接赤水原之北陲二水出焉¶
有谷二曰東陽谷西陽谷其水各以東西陽谷名東陽谷晋王嘉¶
&KR0004;&KR0046;䖏其水北流至官路南北突如脊故其水分東西流其地曰¶
分水嶺其水濁其澤膏其利&KR0517;漑嶺之東南曰露䑓坡坡之南曰¶
<pb:KR2k0037_SBCK_025-40a>¶
釣魚峰以王嘉釣此名其東卽赤水赤水與東西陽明光谷之水¶
俱北入于渭其龍尾坡西當湭川口曰風門風門西阜之&KR0638;當原¶
之半有泉湧岀懸流如練曰瑞泉每旱取水禱雨多&KR0063;故名其上¶
曰朝元洞又上曰秦女峰北折而西曰&KR0069;塠世傳始皇焚書所塠¶
上曰&KR0069;塠坡又西曰羅家坡又西曰&KR0031;城坡又西曰芝山又西曰¶
沈家坡有谷曰社化谷其水濁其澤沃其利&KR0517;漑又西曰梁店坡¶
又西曰城店坡又西曰冷水&KR0036;源于馬峪老池頭北流經南雒底¶
又北出于江村渠泉二里間東曰駒兒嶺嶺之北曰庄溝水水西¶
北流與冷水合又西北至三岔河又西北曰青原一曰新豊原卽¶
西原也又西北至臨潼零口鎮冷水至此北入渭青源迤東曰&KR1489;¶
羝坡坡之清澗頭東原有泉焉曰龍泉其水清其利灌漑宜稻龍¶
<pb:KR2k0037_SBCK_025-40b>¶
泉西南有泉曰&KR0149;源其地卽西魏&KR0149;源縣折而東北曰霧子頭坡¶
坡之東姚堡之北曰吕家溝其縣城北秦村西南曰豊草其土&KR0243;¶
其植蕃其形蟠螭西北抵冨平石川河東南至水手里曰龍背故¶
其寨曰龍背寨又折而東北曰齊家灘又北曰七岔口又西北曰¶
交斜鎮有池曰古湫池又東北為耒化鎮有池曰蓮花池卽蓮勺¶
縣故址也又西為甘泉社有井二曰東鹹井西鹹井其水澆其味¶
鹹又折而西北踰下邽西至棠村里有原焉來自三原界東抵下¶
邽舊曰杜原後以萊公改曰仕原其鄉曰仕原鄉又折而西南曰¶
杜橋嶺又下邽東南有陂曰金氏陂漢昭帝以金日磾有功賜此¶
陂唐武徳&KR0004;引白渠灌之置監&KR0080;　渭上子曰按龍尾坡&KR0199;有泄¶
水二渠以防大水驟至則由渠分流西入湭河東入明光谷後渠¶
<pb:KR2k0037_SBCK_025-41a>¶
道漸淤每值&KR0064;雨則水自豊原直下奔潰横溢汜湧于東&KR0028;垝垣¶
傾廬毒不可言今漸成大壑西逼城塹東逼民居矣及今不理為¶
患&KR0154;極兹欲預防亦唯修復二渠故道母致浸淤爾矣軫民瘼者¶
鍳焉¶
古蹟　縣故城按長安志云在縣城北周一里餘二百八十歩崇¶
一丈注曰縣故城符堅所置又云括地志曰縣故城在縣治東南¶
四里西魏文帝大綂十六年築注曰括地所引當是南新豊縣志¶
又云縣城周三里餘二十歩崇九尺括地志謂隋煬帝大業九年¶
築則今縣城基是也　下邽廢縣城在縣北遺趾尚存其居㕓生¶
計猶井井殷庻可觀甘泉城在下邽東一綂志云赫連勃勃所築¶
胡城在縣南舊傳休屠王部落䧏漢者居此故又曰休屠王城胡¶
<pb:KR2k0037_SBCK_025-41b>¶
城之南為姚堡城又南為張堡城又南為嚴堡城青原堡城在縣¶
西南青原上宻時臺一綂志云在縣西南秦宣公作以祀青帝者¶
今其趾猶存歩高卧在縣西南一曰市丘城與■步夀宫皆秦建¶
舊志云湭水南緫五水單流北注經秦歩高宫東又歷新豊原東¶
而北經歩夀宫之西者是也卽是度之則歩夀宫當在風門之東¶
矣崇業宫在縣東舊志云隋煬帝大業中置遊龍宫在縣西兩京¶
道里記云唐開元中脩取黒龍飲渭名之耳甘泉宫唐主客外員¶
卽盧象駕幸甘泉詩云傳聞聖主幸新豊清蹕鳴鑾岀禁中細草¶
終朝隨歩輦垂楊㡬䖏繞行宫千官扈從驪山北萬國來朝渭水¶
東此曰小臣徒獻賦漢家誰復数楊雄夫渭南本漢新豊地故西¶
原稱新豊後魏徙治于明光原上稱南新豊則新豊為渭南昭然¶
<pb:KR2k0037_SBCK_025-42a>¶
矣雍録謂関中古宫以甘泉名者三一在渭南秦建一在雲陽漢¶
建一在鄠隋建夫渭南雲陽鄠皆有甘泉故其宫皆以甘泉名渭¶
南者在城東南神川原北麓卽秦甘泉宫攷之史記始皇迎太后¶
于雍入咸陽復居甘泉宫夫稱復居盖自秦先世矣非始皇建也¶
隋特襲秦舊耳又史記始皇道九原抵雲陽&KR0028;輔記曰甘泉宫一¶
曰雲陽宫又曰林光宫漢書注曰林光宫秦二世造然則雲陽甘¶
泉宫秦時己有非漢始建也是三宫皆秦建雍録以為秦漢隋誤¶
矣物定倉按舊志在下邽南渭河岸上漢倉名也西京雜記曰物¶
定倉&KR0053;貯五榖各定其性分不浥壊故曰物定秦漢隋唐皆於此¶
置倉後廢俗訛為武底鴻門亭長安志云卽漢高帝見項羽處坡¶
口名半日村太平寰宇記曰村以山高蔽&KR0220;陽影常照其半故曰¶
<pb:KR2k0037_SBCK_025-42b>¶
半日今攷鴻門亭乃在臨潼東北地有鴻門坡故以名亭兩京道¶
里記曰新豊漢高會項羽䖏東去渭南境二十里至所謂半日村¶
者亦無可攷而長安志載之渭南不知何居唐卽士元有半日村¶
别業士元嘗為渭南尉置别業于半日村錢起有題士元半日村¶
别業詩士元亦有酬王季友題半日村别業詩　西魏孝&KR2033;按長¶
安志在縣東南里廣鄉原㩀今乃在東原郭許里田村之東攷長¶
安志富平亦載有後魏孝武帝陵及攷北魏書武帝永熈中丞相¶
高歡謀逆進逼雒陽將軍王思政&KR0134;帝西長安帝至稠桑略陽公¶
宇文泰遣大都督趙貴等迎帝於東陽驛入長安高&KR0172;於是立清¶
河王徙都鄴是為東魏始分為二長安稱西魏旣而帝崩葬孝陵¶
卽廣鄉原原有谷曰東陽故驛曰東陽驛以㤗&KR0004;迎帝於此遂葬¶
<pb:KR2k0037_SBCK_025-43a>¶
原之上富平者誤之耳¶
<pb:KR2k0037_SBCK_025-43b>¶
渭南志漢&KR0004;此地渭河之南東置鄭縣西置新¶
豐縣河之北分置下邽蓮勺二縣屬内史建元中¶
析内史為左右内史以新豐鄭下邽&KR0032;右蓮勺&KR0032;¶
左太&KR0004;中改右内史為京兆尹左内史為左馮翊而¶
以渭南為密畤縣&KR0032;京兆尹或曰建武中省密畤¶
入新豐舊史失傳三國時魏改京兆馮翊為秦國¶
尋改為京兆國四縣地仍&KR0032;之晉復改為京兆馮翊二¶
郡而以新豐鄭&KR0032;京兆下邽蓮勺&KR0032;馮翊苻秦復¶
割新豐鄭二縣地改置渭南縣扵今治&KR0032;京兆元魏¶
孝昌中徙置今縣治于明光原上為南新豐縣仍置¶
<pb:KR2k0037_SBCK_025-44a>¶
渭南郡西魏時析置靈源中源源縣改南新豐為渭¶
南縣後周建徳中渭南郡曁&KR0149;中二縣並廢入河南¶
縣&KR0032;雍州隋開皇中復徙縣于京兆郡唐武徳&KR0004;以渭¶
南&KR0032;華州尋改&KR0032;雍州天授中於零口置鴻州渭¶
南&KR0032;之大足&KR0004;廢鴻州併入渭南&KR0032;雍州周顯徳中改¶
&KR0032;華州宋建寧&KR0004;改華州為鎮國軍而以渭南下邽¶
&KR0032;之皇祐中改鎮國軍為鎮潼軍二縣&KR0032;如故熈寧¶
中省渭南縣為渭南鎮併入鄭縣元豐&KR0004;復置渭¶
南縣仍&KR0032;鎮潼軍金改鎮潼為金安軍二縣&KR0032;如故¶
元改金安軍復為華州省下邽入渭南名曰併管仍¶
<pb:KR2k0037_SBCK_025-44b>¶
&KR0032;華州　明興洪武&KR0004;並仍元舊十四年始去併管下¶
邽名總曰渭南縣仍&KR0032;華州嘉靖三十九年改直&KR0032;¶
西安府¶
<pb:KR2k0037_SBCK_025-45a>¶
<pb:KR2k0037_SBCK_025-46a>¶
渭南志　南師仲南湭橋記　渭南當午道之衝而水之&KR0091;巨者¶
二在北曰渭在南曰湭渭&KR0036;源天水之鳥鼠山從西北來去邑不¶
五里復折而東上下兩渡俱可以舟湭則&KR0036;源境内之石鼓山去¶
邑七十里餘而石泉嚴峪武渠清澗清水小峪羊河曹峪諸水匯¶
而北流出豐原之口經宻畤之右繞西門而入于渭旱則成陸澇¶
則建瓴其波濤泛溢視渭加險焉¶
漢武帝元光六年大司農鄭當時言異時闕東漕粟從渭中上度¶
九百餘里時有難䖏引渭穿渠長安並南山下至河三百餘里徑¶
昜漕度又可漑渠下民田萬餘頃天子然之&KR0036;卒數萬人穿渠三¶
歳而通人以為便　按渭南舊志謂漢漕渠在縣北一里則當時¶
渭河去縣遠可知涇陽志謂秦時鄭國渠水注雒漢時由石川河¶
<pb:KR2k0037_SBCK_025-46b>¶
注渭今攷石川河乃在下邽西北而當時渭水故道今不可詳矣¶
　渭河東西亘縣境百里餘率二三年一徙或南或北相距十里¶
餘兩岸民田無論没于河者空輸上稅卽㳜而出者盡為沙臯不¶
堪耕種矣䊾年逋&KR0018;間至破産苦哉　縣東關北崖下昔有稻田¶
數百畆恒稔米且佳盖崖下有泉十餘又間穿井只一丈可用桔¶
槹取水漑田嘉靖中余猶目睹其盛乙卯會地震泉半湮而桔桿¶
亦廢又嘗見湭河西湄人&KR0106;築堰作渠自風門逹之西&KR0028;北至槐¶
衙計漑田可數十頃間亦作桔橰以濟旱涸乃地震後亦盡廢不¶
理矣謂非人力惰而生計踈邪　南宗伯曰水利自古記之自渭¶
水不肥田之説興而渭南水利遂報罷矣漢武穿渠昜漕漑渠下¶
民田萬餘頃居者稱非渭水邪開渠以漑築堤障之隨時導利因¶
<pb:KR2k0037_SBCK_025-47a>¶
勢防害史義伯言之旣詳行之有騐非口說者倘採擇而致行焉¶
實萬世之利也　赤水介於渭華之境濵水而居者為東西鎮西¶
&KR0032;渭有堡附堡田往稱膏&KR0254;顧自嘉&KR0173;中奔流數薄堡塘漸圯迤¶
北尤衡决甚畦壠變為沙汀不翅千畆多矣田日磽确而賦猶取¶
盈居民殊苦之張尹棟觀水度&KR0020;謂非隄莫以障其流障之而殺¶
其&KR0020;且足引以漑田也遂䂓事籌費狀上都御史蕭公可之檄下¶
棟乃勼工構材遴父老之良者董其事於是&KR1140;厥上流自堡東南¶
隅循滸抵北隅植柳以萬計築土其中高七尺厚十尺而殺其上¶
得厚三分之二延是而下正當衡决之衝乃宻竪堅木甃以條石¶
亘百尺高厚視上隄下穿水眼以通灌漑且度沮洳廣袤冝播稻¶
復授方畧自堡東北隅開渠至西北隅滙於北門左之古渠北流¶
<pb:KR2k0037_SBCK_025-47b>¶
枝分凡隄内阡陌各次第䟽通咸就條理灌則計畆定㠯時刻豫¶
杜貪豪紛呶不踰時而工告竣矣洎秋大水不為堡患田亦植有¶
<pb:KR2k0037_SBCK_025-48a>¶
武功志　漆水在縣東門外今謬為武水自豳岐之¶
間來縣北受浴水南受湋水入渭鄭漁仲序¶
地理略謂天下如指諸掌而信漆由富乎入渭之¶
說蓋括地志未審豳岐涇渭脉絡所在富平在¶
涇東漆在涇西安有岐梁之水越涇而東&KR0175;至¶
富平始入渭也詩云自土沮漆漢書云斄在漆縣¶
今邰封里有漆村是也¶
<pb:KR2k0037_SBCK_025-48b>¶
<pb:KR2k0037_SBCK_025-48b>¶
武功邰郿辨　世&KR0091;郿為武功地有斜谷水太自山余¶
綜其實不然按元和志邰在渭水南為漢郿縣地西南¶
二十里有故邰城有后稷姜嫄祠羅泌路史亦云考五¶
代都雍總圖其說以渭為經歴秦水大散陳倉至武¶
功受斜谷水東為邰縣又東逕雍雍今府治也其邰平¶
陽郿俱傍渭水南而北与雍岐周相直然漢地理志¶
右扶風有邰郿武功各為縣邰下註周后稷所封郿¶
下註有成國渠為右輔都尉治武功有太乙山垂山皆¶
在縣東惟斜谷水出衙嶺山北至郿入渭有斜水祠不¶
言武功即邰為后稷封域而唐志以邰為郿縣地水¶
<pb:KR2k0037_SBCK_025-49a>¶
經注武侯駐郿使孟琰據武功水東唐書地理志及¶
胡三省註通鑑俱謂郿有東西原為武侯所據地則知¶
縣東南有太白山又南為武功山此山之水則為武功水經¶
流縣境今天其&KR0091;名定處耳故地理家但括全境以¶
郿即武功并有其山水云至漢永平八年始自渭水南徙¶
武功扵故邰城南在今縣東北四十八里与唐志路史合¶
惟隋徙武功扵中亭川則距今治遠七十里頗不干沙矣¶
鄭樵述地理略謂渭水東過隴州汧源受汧水又東¶
過鳯翔郿縣受斜谷水并太白山皆在今縣境内故康¶
太史志武功謂武功太白兩山斜谷水屬郿若據今武¶
<pb:KR2k0037_SBCK_025-49b>¶
功縣以言邰郿并求武功太白山斜谷水何從得之則¶
知世以郿為武功者蓋據古地望非可㮣扵今也¶
平陽封域辨　按魏書地形志太平真君六平分雍¶
置周城&KR0032;秦平改郿曰平陽&KR0032;武都武都者虢也与郿¶
平陽同域者也史記秦寧公徙平陽世紀曰郿之平陽¶
亭徐廣曰郿有平陽鄕故通鑑前編本經世書直作¶
寧公徙郿是也乃括地志云平陽故城在岐山西四十六里¶
為寧公徙都處有平陽鄕有平陽聚胡氏註岐山縣¶
亦云武德七年移治龍尾城在平陽故城東北凡兩見則¶
何也按都雍圗說瀕渭水南自西而東由邰及平陽始¶
<pb:KR2k0037_SBCK_025-50a>¶
及漢郿縣地直北則為雍与岐周又按秦都世次自周東¶
遷始有岐西或營邑在郿或徙居平陽或居封宫卒¶
葬平陽皆此一地也至徳公復徙居雍則平陽在今縣境¶
西濱渭當岐西南此与或言武公葬宣陽聚東南者¶
合而雍又越渭在平陽周城西北矣胡氏註通鑑扵元載¶
請割郿虢&KR0091;後魏扵郿置平陽周城二縣西魏復改¶
平陽為郿城後周廢郿入周城蓋周城界雍郿間可以¶
言分雍置周城亦可言扵郿置周城平陽也則括地志¶
以平陽在岐山西蓋魏王㤗正就武徳七年後言之与魏¶
志胡註未始相悖獨雍錄収秦雜宫以平陽封宫屬¶
<pb:KR2k0037_SBCK_025-50b>¶
華山下則隔越六七百里斯為不審的耳大昌新安人其¶
所述雍錄如以邰在平陽西此&KR0011;多不可據¶
郿子郇國　按國名記夏后氏後有微註曰郿子爵¶
本扶風郿陽今岐之郿縣有郿鄕紂徙畿内則在聊¶
城或云在魯故亦註曰郿春秋荘公築郿公羊傳作¶
微然則古微郿同音而通用歟又稱周後有荀侯爵¶
珣郇也在猗氏臣瓚引汲郡古文晉武公滅荀以賜大¶
夫原氏黯是謂荀叔又云文公成荀今河東有荀城為¶
古荀國然唐置郇州于郿領鳯泉武徳三年州廢考氏¶
族略周文王第十七子封郇侯左氏傳曰畢原酆郇文¶
<pb:KR2k0037_SBCK_025-51a>¶
之昭也郇侯賣伯伐晉是也其國故城在邠州三水縣¶
其後以國爲氏然漢志右扶風故有栒邑註曰豳鄕詩豳¶
國公劉所都此邠州三水之栒從木河東有猗氏無荀¶
字惟臣瓚以荀當在晉之境内從艸至風俗通引左傳¶
則稱今渭水南有故郇城在郿從邑此則詩所謂郇伯¶
而唐改郿爲郇州者也¶
<pb:KR2k0037_SBCK_025-51b>¶
終南太白說　終南山横亘關中南而起秦隴徹藍田¶
凡雍岐郿鄠長安萬年遠且八百里而延袤峙踞其¶
南者皆此一山也故韓愈南山詩曰西南雄太白突起莫¶
間簉藩都配徳運分宅占丁戊逍遥越坤位詆訏陷¶
乾竇如關中記謂終南山之總名太乙山之别號此其例¶
也水經注武功終南引杜預為據而曰此山亦名中南亦名¶
太白其而終南固無間乎武功与萬年至云太白則舊&KR0032;¶
武功為冬夏積雪望之皓然故名雍錄謂古圖志無¶
言太白即太乙者惟長安志萬年炭谷有太乙祠始可¶
命為太乙而非武功之太白則古文以武功終南為太乙者¶
<pb:KR2k0037_SBCK_025-52a>¶
殆誤認武功太白而莫或正之耳其山高大多出物産夏¶
書曰終南慱物秦詩曰終南何有有條有梅惇厚也厚¶
物者即東方朔所謂玉石金銀銅鐵豫章檀柘百工可以¶
取給萬民可仰足者也是自堯禹周漢皆謂終南饒物¶
産不當别有一山自名厚物班志引古文而以太乙為終南¶
垂山為厚物也誤矣蓋以太乙太白為終南則可而分太乙¶
太白終南為三則不可故李吉甫在元和間核&KR0028;中終南¶
所歷而著諸郡縣自郿鄠武功至兵安萬年皆著終南¶
且曰在某縣某方幾里則太白專屬縣境太乙專屬萬年¶
而南山在關中者綂名曰終南云¶
<pb:KR2k0037_SBCK_025-52b>¶
褒斜同谷說古今志褒斜者皆謂南北同谷惟何氏雍¶
大記不然謂自秦入蜀有三谷四道西南曰褒谷南曰駱¶
谷從洋入東南曰斜谷從郿入其棧道有四出從成和階¶
丈出者為沓中隂平道鄧艾伐蜀由之從兩當岀者為故道¶
漢高帝攻陳倉由之從褒鳯出者為今連雲棧道漢王之¶
南鄭由之從城固洋縣出者為斜駱道武侯屯渭上由之¶
此四道三谷余未履其地但就其所分䟽求之夫既以駱谷¶
為南則斜谷當在西南且斜駱二谷地望各異何得㮣稱¶
一道為武侯屯渭所經由耶蓋褒谷在蜀漢西北不得為¶
自秦入蜀之路若從秦川言則南曰駱谷在盩屋西南¶
<pb:KR2k0037_SBCK_025-53a>¶
為郿則斜谷耳乃訛西南曰東南將以郿在盩屋之東乎¶
哉故程大昌述高帝之入&KR0028;也正月羽封沛公為漢王¶
都南鄭封秦將章邯為雍王都廢丘四月漢王入蝕中¶
至南鄭蝕中不見地書以地望言關中南面礙山不可¶
直逹其有微徑可逹漢中者唯子午関在長安南次西¶
有駱谷關又西則褒斜也此蝕中非駱谷則子午耳若¶
大散則在西南不与咸陽對出非其地矣其年五月漢王引¶
兵襲雍則自褒斜出蓋雍之陳倉也漢兵既出章邯¶
走廢丘遂定雍縣東圍廢丘邯自殺復遣樊噲周勃¶
引兵下郿安得謂駱谷在南而斜谷又在東耶又按鄭¶
<pb:KR2k0037_SBCK_025-53b>¶
氏地理略當蜀魏時陳倉東北十五里為郿城亮攻陳倉¶
不拔又攻郿不能克乃引還國志雖無其文而漁仲博¶
雅必有所據則高帝後亮亦攻陳倉及郿而不獨屯渭¶
上由斜駱道矣蓋駱谷出扶風隔南山中有三嶺一曰¶
沈嶺近芒水在盩厓一曰衙嶺一曰分水嶺固郿斜谷¶
水所從出以入渭者也乃知斜駱二谷在南山中其脉&KR0020;¶
實相聯接縁本著末則郿与盩屋皆有駱谷而雍大¶
記乃綂&KR0091;斜駱道王所以記事者又有玄僖西幸由斜¶
谷之說見次柳氏舊聞及張&KR1207;耆舊傳¶
<pb:KR2k0037_SBCK_025-54a>¶
<pb:KR2k0037_SBCK_025-55a>¶
甘泉　秦宣太后殺義渠王于甘泉始皇二十七年作¶
甘泉宫前殿二十五年欲㳺天下道九原直抵甘泉乃使¶
蒙恬通道自九原壍山堙谷千八百里道未就而行出¶
　二世起林光宫從廣各五里　漢文帝三年帝如甘泉¶
　十年冬行幸甘泉帝自甘泉之高奴因幸太原¶
十心年匈奴入㓂候騎至雍甘泉遣兵撃之出塞而還¶
　武帝元朔四年冬行幸甘泉元狩二年遣驃&KR0016;将¶
軍霍去病擊匈奴得休屠王&KR0021;天金人祠諸甘泉以為¶
天神主　五年天子病鼎湖甚巫醫無所不致不愈¶
㳺水登根言上郡有巫病而鬼神下之上召置祠之甘¶
泉及病使人問神君神君言曰天子無憂病病少悆¶
<pb:KR2k0037_SBCK_025-55b>¶
彊與我㑹甘泉扵是病愈遂起幸甘泉病良已置酒¶
夀宫壽神君神君最貴者太乙其佐曰大業司命¶
之屬皆從之弗可得見聞其言言与人音等時去時來¶
來則風肅然居室帷中時盡言然常以夜天子板然¶
後入因巫為主人&KR0028;飲食所以言上使人受書其言命¶
之曰畫法其所詰世俗之所知也無絶殊者而天子心¶
獨喜其事祕世莫知也元鼎二年十一月上待方¶
少君于甘泉宫四年六月汾隂巫錦得大鼎于魏脽后¶
土宫旁河東太守以聞天子使驗問巫得鼎無姦詐¶
乃以禮祠迎鼎至甘泉從上行薦之宗廟及上帝藏¶
扵甘泉宫羣臣皆上壽賀　五年上幸甘泉立太一柌¶
<pb:KR2k0037_SBCK_025-56a>¶
壇所用祠具如雍一畤而有加馬五帝壇環居其下四¶
方地爲醊食羣臣從者及北斗云十一月辛巳朔冬至¶
昧爽天子始郊拜太一朝朝日夕夕月則揖而見太一如¶
雍郊禮其祠列火滿壇壇旁烹炊具有司云祠上有¶
光公卿言皇帝始郊見太一雲陽有司奉瑄玉嘉牲¶
薦饗是夜有美光及晝黄氣上屬天太史令談祠¶
官寛舒等曰神靈之休祐福兆祥宜因此地光域立¶
泰畤壇以明應令太祝領秋及臘間柌三歳天子一郊¶
見以李延年爲恊律都尉作十九章之歌以正月上辛用¶
事甘泉圜丘使童男女七十人俱歌昬祠至明夜嘗若¶
有神光如流星止集扵祠壇天子自竹宫遥拜百官侍¶
<pb:KR2k0037_SBCK_025-56b>¶
祠者數百人皆肅然心動　元封元年帝行自雲陽北¶
歴上郡西河五原出長城北登單于臺至朔方還祭黄¶
帝家橋山廼還甘泉&KR0011;祠太一又令民能入粟甘泉各有差¶
以復終身不告緍一歲之中甘泉倉滿　二年作甘泉通¶
天莖臺從公孫卿仙人好樓居之言也六月詔曰甘泉宫¶
内中産芝九莖連葉上帝博臨不異下房賜朕弘休其¶
赦天下母自復作賜雲陽都百户牛酒作芝房之歌冬¶
十二月帝還祠太一拜徳星贊饗曰德星昭衍厥維休¶
祥壽星仍出淵燿光明信星昭見皇帝敬拜泰祝之¶
饗　五年冬帝南廵狩至扵盛唐遂北至琅邪並海¶
還幸甘泉太初元年冬十一月栢梁臺炎祠后土東臨¶
<pb:KR2k0037_SBCK_025-57a>¶
勃海望祀蓬萊春還受計扵甘泉天漢元年春正¶
月行幸甘泉郊泰畤四年春正月朝諸侯王扵甘泉宫¶
　太始五年春正月行幸甘泉宫饗外國客令天下大酺¶
五日　征和二年帝行幸甘泉巫蠱起黄門蘇文亡歸¶
甘泉言狀四年夏六月自泰山還幸甘泉　後元元¶
年春正月行幸甘泉郊㤗畤遂幸安定二年秋七月¶
朝諸侯扵甘泉宫宣帝神爵元年春正月帝如甘泉¶
郊㤗畤二年正月上行幸甘泉郊泰畤四年上行¶
幸甘泉郊泰畤有神雀五采集甘泉泰畤殿赦天下¶
　五鳯元年上行幸甘泉郊泰畤甘露元年行幸甘¶
泉郊泰畤匈奴呼韓邪單于遣子右賢王銖婁渠堂¶
<pb:KR2k0037_SBCK_025-57b>¶
入侍三年春正月行幸甘泉郊泰時匈奴呼韓邪¶
單于稽侯㹪來朝　黄龍元年上行幸甘泉郊泰畤¶
匈奴呼韓邪單于來朝　元帝即位遵舊間歲正¶
月一幸甘泉郊㤗畤施恩澤惠事所過毋出田租¶
&KR0004;元二年正月行幸甘泉郊㤗畤賜雲陽民爵一級¶
女子百户牛酒三年罷甘泉宫衛令就農百官各省¶
費四年行幸甘泉郊泰畤赦賜民爵一級女子百户¶
牛酒鰥寡高年帛所過毋出租賦永光元年春正月¶
行幸甘泉郊泰時赦雲陽徒賜民爵一級女子百户¶
牛酒高年帛行所過母出租賦五年行幸甘泉　建¶
昭二年行幸甘泉郊㤗畤赦成帝建始元年作長安¶
<pb:KR2k0037_SBCK_025-58a>¶
南郊罷甘泉祠從丞相匡衡御史大夫張譚之奏也¶
是日大風壞甘泉竹宫折拔畤中樹木十圍以上者百餘¶
　永始三年冬十月庚辰皇太后詔有司復甘泉泰畤¶
　四年春正月行幸甘泉郊㤗畤神光降集紫殿大¶
赦天下賜雲陽吏民爵女子百户牛酒鰥寡&KR0012;獨高¶
年帛元延三千春正月行幸甘泉郊泰畤待詔揚雄¶
奏甘泉賦四年行幸甘泉郊㤗畤　綏和二年春¶
正月行幸甘泉郊泰畤　月帝崩皇太后詔有司曰¶
皇帝即位思順心尊經義定郊禮天下説憙懼未¶
有皇孫故復甘泉㤗畤汾隂后土庶幾&KR0023;福皇帝恨¶
難之卒未得其祐其復南北郊長安如故以順皇帝¶
<pb:KR2k0037_SBCK_025-58b>¶
之意　哀帝建平三年寢疾乃令太皇太后詔有司¶
曰皇帝孝順奉承聖業靡有懈怠而乆疾未瘳夙¶
夜惟思殆&KR0071;體之君不宜改作其復甘泉㤗畤汾隂¶
后土祠如故上亦不能親至遣有司行事而禮祠焉平¶
帝元始五年復南北郊罷甘泉柌¶
<pb:KR2k0037_SBCK_025-59a>¶
雲陽　少昊青陽氏葬雲陽秦始皇二十七年北撃¶
胡悉収河南地因河為塞築四十四縣城臨河徙適戍以¶
克之而通直道自九原至雲陽徙五萬家扵雲陽復¶
不事十歲漢武帝太始元年徙郡國吏民豪傑扵雲¶
陽　昭帝後元二年秋七月追尊趙倢伃為皇太后¶
起雲陵以其地置雲陵縣始元元年夏為太后起園¶
廟雲陵三年秋募民徙雲陵四年春三月甲寅徙¶
三輔富人于雲&KR0092;賜錢户十萬成帝鴻嘉二年春行¶
幸雲陽三&KR0038;魏司馬宣王撫慰關中罷雲陽為縣以¶
<pb:KR2k0037_SBCK_025-59b>¶
其地置撫夷護軍　晉元康&KR0004;趙王倫遷征西&KR0005;軍開¶
府儀同三司鎮關中復罷護軍氐羌反又立護軍秦¶
苻堅于嶻櫱山北永安鎮置三原護軍即姚萇宫三原故¶
縣地也今在本縣境迤西有孟侯原　後魏太武帝太平真君七¶
年罷護軍扵永安鎮置三原縣又别置雲陽縣曰别置則¶
在嵳峩山前非雍畤故地俱屬北地郡　周高祖有疾還至¶
雲陽命中山公護受遺輔嗣子冬十月乙亥崩于雲陽¶
宫　武帝建徳二年秋七月庚申行幸雲陽宫四年¶
秋八月丙辰行幸雲陽宫　六年　月癸己行幸雲¶
<pb:KR2k0037_SBCK_025-60a>¶
陽宫　宣帝宣政元年夏五月癸己帝不豫止雲陽丁¶
酉還京　隋文帝開皇三年罷雲陽郡　唐高祖武¶
徳元年析雲陽置石門仍置三原縣于永安故城三¶
年以石門温秀置泉州太宗貞&KR0026;元年廢泉州省温¶
秀更石門曰雲陽八年省雪陽更池陽曰雲陽十三¶
年春三月壬寅雲陽石燃方丈晝則如&KR0069;夜則有光投¶
草木則焚武后天授二年以雲陽涇陽醴泉三原置¶
鼎州大足元年廢鼎州以雲陽縣&KR0032;京兆府代宗永¶
泰元年詔李光進屯雲陽　武宗會昌四年冬十一月獵¶
<pb:KR2k0037_SBCK_025-60b>¶
于雲陽　後唐荘宗同光元年以雲陽縣&KR0032;順義軍¶
宋太宗太平興國二年以雲陽縣&KR0032;感徳軍　淳化四年¶
以金&KR0027;等六鄕建為縣　金&KR0032;耀州　元&KR0032;奉元路　至¶
正元年移縣治扵三水改為三水縣十八年復徙今治屬¶
鳯翔府邠州　皇明改奉元路為西安府以縣屬焉¶
成化四年分建三水縣¶
<pb:KR2k0037_SBCK_025-61a>¶
淳化志雜辯¶
甘泉縣一&KR0032;延安府雍錄古以甘泉名宫者三秦之甘泉在渭南一也漢之甘¶
泉在雲陽縣磨石嶺上二也隋之甘泉在鄠縣三也長安志曰磨石嶺山有甘¶
泉十道志曰甘泉出石皷西原漢甘泉宫在山上即秦林光宫旁也此則取石¶
鼓甘泉以名者也隋宫在鄠縣西南二十里對甘泉谷秦之甘泉史嘗明言在¶
渭之南秦始皇本紀迎太后於雍而入咸陽復居甘泉宫徐廣曰表云咸陽南¶
宫也秦時咸陽跨渭南北則此宫不在渭北之咸陽而在渭南之咸陽也又本¶
紀曰始皇諸廟及章&KR0279;上林皆在渭南已而更命為極廟自極廟道通酈山作¶
甘泉前殿築甬道自咸陽属之則甘泉前後必近上林即鄠縣也由是&KR0026;之則¶
秦之甘泉與隋之甘泉正同一地若秦之林光至漢猶存漢武元封二年始即¶
磨盤嶺山秦宫之側作為之宫是為漢甘泉矣孟康注郊祀志曰甘泉一名林¶
光師古日漢於秦林光旁起甘泉宫非一名也師古之說是也元封二年以前¶
史之所記文景皆嘗臨幸甘泉而不曰甘泉有宫可幸當是秦之林光逺在磨¶
<pb:KR2k0037_SBCK_025-61b>¶
盤嶺上不燼于大面尚可用也戰國䇿范睢說秦王曰大王之國四塞以為固¶
北有甘泉谷南帶涇渭右隴蜀左關阪夫雎指甘泉谷為秦北面之塞即雲陽¶
縣甘山也甘泉山即車盤嶺也武帝雖别剙甘泉一宫而秦之林光如故也則¶
謂甘泉宫在林光宫旁者也且武帝之為此宫也不獨以備游眺也采信方士¶
明庭之語求以自通於仙故増之又増之如㤗時如仙掌露盤及㤗一諸畫象¶
盡在其上也此山髙岀它山南距長安巳三百里而　望見長安城堞其上有¶
通天臺雲兩悉在&KR0279;下自武帝後山上宫殿臺&KR0026;略與建章相比而百官皆有¶
邸舎故帝以五月避暑八月乃歸也元和志日當其登山必自車箱阪而上阪¶
在雲陽縣西北三十八里縈紆曲折單&KR0100;&KR0379;通上阪即平原宏敞樓&KR0026;相属也¶
其縈紆曲折故名車盤也匈奴入冦而烽火通甘泉長安兩地者以人主時徃¶
甘泉不敢主定其處故烽大兩通也　三輔黄圗甘泉苑武帝置縁山谷行至¶
雲陽三百八十里入右扶風周囬五百四十里苑中起宫殿臺閣百餘所有仙¶
人&KR0026;石闕&KR0026;封巒觀鳷鵲觀御宿苑在長安城南又曰漢畿内千里並京兆治¶
<pb:KR2k0037_SBCK_025-62a>¶
之内外宫舘一百四十五所班固西都賦云前乘秦嶺後越九&KR0580;東薄河華西¶
涉岐雍宫舘所&KR0663;百有餘區秦離宫二百漢武帝徃徃脩治之按此則甘泉宫¶
三輔故事所謂北至甘泉九&KR0580;南至長楊五祚連緜四百餘里通内外都城而¶
言也　銅人秦鑄銅爲長狄之象始於秦世漢亦倣鑄而又増大三輔黄圖甘¶
泉宫通天臺上有承露盤仙人擎玉盃以承雲耒之露元鳯間自毁椽桷皆化¶
爲龍鳳隨風兩飛去此即甘泉之銅人也三輔故事曰武帝銅露盤承天露和¶
玉屑服之欲以求仙班固西都賦曰抗仙掌以承露擢&KR0031;立之金莖軼埃&KR0381;之¶
混濁鮮顥氣之清英張衡西京賦曰立脩莖之仙掌承雲表之清露屑瓊蘂以¶
朝餐必性命之可度按凡此記此賦皆指武帝所鑄捧盤承露也　魏畧曰明¶
帝景&KR0004;元年徙長安鍾虞駱駝銅人承露盤盤折銅人重不可致留於覇城又¶
漢魏春秋曰明帝徙盤盤折聲聞数十里金狄或泣因留於覇城故李賀金銅¶
仙人辭漢&KR0084;叙云魏明帝青龍九年八月詔宫官牽車西取漢孝武捧露盤仙¶
人&KR0082;立置前殿宫官既折盤仙人臨載乃&KR1008;然泣下其歌曰魏宫車指千里東¶
<pb:KR2k0037_SBCK_025-62b>¶
&KR0028;酸風射眸子空&KR0005;漢月岀宫門憶君清淚如鉛水衰蘭送客咸陽道天若有¶
情天亦老携盤獨出月荒凉渭城已逺没聲小辯曰魏方來徙人存而盤巳折¶
則承露之具不全魏人安肯載之以東也至謂銅人就載泣下則怪之又怪者¶
也李賀所言又並此而加怪焉者也賀之詩辭曰衰蘭送客咸陽道又曰渭城¶
巳逺波聲小咸陽渭城皆在渭北若銅人自此地徙移期必自甘泉來甘泉銅¶
盤元鳯間已摧毁雖其椽桷亦化龍鳯則漢明之世已無銅人可徙而况能及¶
曹魏也乎則謂携盤而岀咸陽渭城者又謬也况魏明帝青龍之五年已自改¶
為景&KR0004;元年則魏世自無青龍九年賀之説岀於妄信益可見矣又况人盤力¶
重長樂正在平地徙之尚折甘泉山高險一名車盤為其不可直度而湏迂向¶
取徑若車盤然此之銅人豈可全體移載也哉又漢武所鑄如飛亷龍馬之属¶
漢明帝皆嘗迎而取之其人力可勝者已遂致之洛都矣獨金狄重不可前乃¶
遂棄諸覇城而已然則移徙銅人者廼漢之明帝而非魏之明帝也魏畧所言¶
正是誤認漢明以為魏明世　隨而和之不足憑矣世人但見魏明剙鑄二狄¶
<pb:KR2k0037_SBCK_025-63a>¶
故并移棄覇城者而歸之魏明也若謂漢明時巳嘗&KR0024;鑄則董卓先在東都凡¶
其龍馬皆嘗取之以為錢材决不肯毁小而存大此自可以意逆也　&KR0021;天金¶
人匈奴傳曰霍去病出隴西過焉耆千餘里得匈奴&KR0021;天金人師古曰作金人¶
以為天神之主而&KR0021;之即佛像是其遺法也按今世佛像不問範金揑土采繪¶
而其像通身黄色則皆本諸鑄金也武帝既得此像遂&KR0053;而祠諸甘泉以其得¶
自休屠分地之内故繋之休屠也漢志謂馮翊雲陽有休屠&KR0021;天金人者是也¶
雲陽縣者甘泉宫地也休屠已䧏而為渾䣂王所殺武帝嘉其向巳遂并與金¶
像而尊之既已祠諸甘泉又取休屠王列之典祀而名之以為路徑神也見祀¶
郊志日磾者休屠太子也武帝以其父故而寵養之賜姓曰金則又本之金像¶
也巳而日磾之母死帝畫其像於甘泉而題之曰休屠王閼氏也夫惟寶其像¶
祠其父姓其子　其母直皆以其來䧏而尊異之也自此以外史無他門也班¶
因漢人也具著其實首尾如此之詳至曹魏時孟康注釋&KR1499;志始曰匈奴&KR0021;天¶
處在雲陽縣甘泉山下秦奪其地後徙其像於休屠右地而又為去病所&KR0023;也¶
<pb:KR2k0037_SBCK_025-63b>¶
自此説既岀而晋史隋史亦皆據信入之正史予以世次先後攷之未敢遂以¶
為然也右休屠金人及徑路神祠之辯　杜佑曰冒頓以秦二世元年自立撃¶
走月氏則是秦二世已前月氐之地未為匈奴所有休屠未得王典其地安能¶
徙像以寘而不為月氏所郤也則謂避秦而徙休屠右地者理之必不可者也¶
則孟康之語顯為無㨿不待多求矣若夫金像之所自來則於是有攷而非避¶
秦以徙之謂也張騫傳日月氐者墩煌祁連間一小國也燉煌沙州也祁連夭¶
山也本皆月氏地也沙州天山之間有城焉名為昭武昭武者即佛之號釋迦¶
棄其家而從佛之地也月氏既為匈奴所砓則逐散竄手葱嶺之西為十餘國¶
凢冠昭武為姓者皆塞種也塞則釋聲之訛者也此地興崇釋教而月氏國焉¶
故金像遂在其地而為去病所得也用何說以為主執而云自秦地而徙之月¶
氏也右辯甘泉非匈奴&KR0021;天之處秦未甞奪其也其金人乃自休屠右地移徙¶
來者非自甘泉而徙去也　揚雄甘泉賦曰翠玉木之青葱兮璧馬犀之璘㻞¶
左思譏之曰果木生非其壌於義虚而無證也李善引漢武故事則曰上起神¶
<pb:KR2k0037_SBCK_025-64a>¶
屋前庭植玉木珊瑚為枝碧玉為葉若如所言則是木也盖用&KR0226;瑚碧玉装餙¶
為之其謂翠而青葱皆狀碧玉之色而已非真有是木根著其地也至黄圖則¶
又有異矣曰甘泉谷北岸有槐今為玉木根幹盤峙三二百年木也十道志所¶
記亦同楊震&KR0028;輔古語云耆老相傳咸以為此木即揚雄之謂玉木青葱者也¶
詳此二説又直謂木本槐也而名之以為玉木焉耳予即本賦上下文求之則¶
雄指殆可&KR0124;推也曰壁馬犀之璘㻞則非有真馬真犀也真以璧玉刻為其形¶
焉耳世固無壁馬璧犀也又曰金人屹以承虞者&KR1612;鍾也則比木&KR1612;加珍矣故¶
誇之以見其盛也於是合三者言之則王也璧也金也實非土毛而皆假物為¶
之則漢武故事所著大為可據也若指其木以為槐亦自一丨時所見然槐葉¶
望秋先零不貫四時其碧不長恐非雄之所誇也　鑄鼎荆山即嵳峩山其山¶
陽為&KR0166;州其南為湖縣其西為冶谷皆黄帝鑄&KR0166;之証帝王世紀曰黄帝鑄&KR0166;¶
於荆山&KR0166;成崩於荆山之陽長安志載嵳峩山事曰黄帝鑄&KR0166;此山今河南閿¶
鄉有&KR0166;湖驛亦傳為黄帝崩處然荊山既有&KR0166;州湖縣冶谷及仙里仙發諸村¶
<pb:KR2k0037_SBCK_025-64b>¶
則&KR0166;成仙去之跡甚明而閿鄉無他左証况橋陵去此地近當以世紀為是又¶
史載黄帝鑄&KR0166;所在帝時名荊山也按禹貢導岍及岐至於荆山今岐山東惟¶
峨山為大禹紀事乃畧其大而詳其細不記其山而叙其麓有是理也又按宋¶
敏求雲陽志曰嵳峨一名嶻孼山又名慈峨山四臣郡縣圗記曰山頂有雲氣¶
即兩人以為候昔黄帝鑄&KR0166;於此山&KR0026;此則此為荆山其証甚明諸儒以富平¶
為荆山者信誤矣誤矣又按仙去之説猶言賔天云耳由秦皇漢武好仙方士¶
&KR0082;售其術故以黄帝為乘龍上天此妄誕無稽之語也後人不察以為實事殊¶
不知天一日而旋一周朝在九霄之上則夕在九泉之下其運轉之疾無可比¶
方人坐車輪而運於地者頃刻暈眩乃運於天之上其能生耶石升仙之辯¶
梨園在光化門北光化門者禁苑南靣西頭第一門在芳林景矅門之西也中¶
宗令學士自芳林門入集於梨園分朋㧞河則梨園在太極宫西禁苑之内矣¶
開元二年置教坊於蓬莱宫上自教法曲謂之梨園弟子至天寳中即東宫置¶
<pb:KR2k0037_SBCK_025-65a>¶
宜春北苑命宫女數百人為梨園弟子即是梨園者按樂之地而預教者名為¶
弟子耳凡蓬萊宫宜春院皆不在梨園之内也上素曉音律時有李&KR0027;年賀懐¶
智皆能以伎聞安禄山獻白玉簫管數百事皆陳於梨園自是音響絶不&KR0124;人¶
間此之玉簫所陳者乃始正在梨園也長安志又曰文宗幸北軍因幸梨園又¶
令太常卿王涯取開元雅樂選樂童按之名曰雲韶樂樂成獻諸梨園亭帝按¶
之會昌殿此之㑹昌殿也者即在梨園中矣右梨園弟子之辯　歧陽石鼓元¶
和志日石鼓文在鳯翔府天興縣南二十里周太王之都秦雍縣漢右扶風唐¶
天興縣石形如鼓其數盈十盖記周宣王田獵之事即史籀之迹也今武帝祠¶
有石鼓文多剥落其可辯者惟魏文帝太和六年乃宋順帝昇明元年也丨有¶
艾經艾程邑士夫敬謁政和六年尹天覺張光李法石彦政种浩率胡臨宰王¶
仲武簿張仲恭尉歩子厚寄居劉直道縁仲秋撿踏屯田恭謁武帝廟畤孝昌¶
乙卯乃梁武帝大同元年也十月三日等字様按此皆南渡以後登臨姓名其¶
所謂石鼓西原者盖以形言而非歧陽之石鼓也右石鼓西原之辯　蔡邕獨¶
<pb:KR2k0037_SBCK_025-65b>¶
断曰天子出車駕次第謂之鹵簿有大駕小駕有法駕大駕祠天於甘泉備之¶
百官有其儀注名曰甘泉鹵簿中興以來希用之案邕此記則惟郊天甘泉乃¶
是大駕大駕行則公卿皆從若用法駕巳下則公卿不從矣若夫漢昭儀之謂¶
法從者慮鹵薄中有從宫焉人或非之故立為之名而曰法從也言天子在行¶
則其宫貴皆當以法得從也&KR0045;雄見之果設卻妃之諷則其預立此名盖以自¶
文本非公卿扈行正語也右昭儀法從之辯¶
<pb:KR2k0037_SBCK_025-66a>¶
