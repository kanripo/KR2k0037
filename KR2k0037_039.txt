# -*- mode: mandoku-view; -*-
#+TITLE: 天下郡國利病書
#+DATE: 2015-09-12 00:41:25.922072
#+PROPERTY: ID KR2k0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 39
#+PROPERTY: FILE SB10n0698-2804天下郡國利病書-第二千八百零四册.
<pb:KR2k0037_SBCK_039-1a>¶
　　泉州衞屯田¶
　國朝洪武&KR0004;命諸&KR0005;分軍於龍江等處屯種自是立法漸宻遍于天下¶
　　大率衞所軍士以三分守城七分屯種又有二八三七四六中半等¶
　　例泉州屯種軍士大約以四六為率在洪武間者為舊屯在永樂間¶
　　者為新屯毎軍給田二十四畆或二十六畆隨田逺近肥瘠以為等¶
　　差嵗徴粮二十四石内正粮一十二石納于屯倉按月給與屯種軍¶
　　士餘粮一十二石運赴城倉給守城者此寓兵於農之意亦良法也¶
　　但田在叢山之中者五分之四時軍士皆非&KR0095;著水&KR0095;異冝病死迯¶
　　亡者過半田多荒蕪正統三年毎軍止徴餘粮六石免徴正粮一十¶
　　二石聴其自給而屯倉廢然是時屯種皆正軍也至正統未沙&KR0057;㓂¶
　　&KR0036;暫取屯軍囬伍以備戰守兵亂日乆田之荒蕪愈多於是始撥餘¶
<pb:KR2k0037_SBCK_039-1b>¶
　　丁&KR0024;種故軍田&KR0095;毎軍各頂三名然水崩沙壓豪家侵易所存田畆¶
　　僅足一名之数其餘皆虗填也弘治末年&KR0828;給事中清查屯田不知¶
　　田畒存沒之故於每軍三户内抽岀一户半别作新増兩徴監司繇¶
　　是督輸軍士不堪至饒御史始令停徴後屠御史奏請開豁計今屯¶
　　種軍士田畆所入有賠輸者有僅輸者求其如　國初得正粮以自¶
　　贍者十無一二矣¶
　　塩有煎法有曬法宋元以前二法兼用今則秪用曬法其煎法月以¶
　　二信候潮鹵潮退鹵沁&KR0095;中遇烈日結生白花聚之以實於鹵坵復¶
　　取鹹水淋之鹵坵者穴&KR0095;爲窟其下爲溜池有竅以相通用蘆管引¶
　　之水漬鹵坵循管注池中投雞子桃仁以浮爲節則鹵可用廼㵼鹵¶
　　於竈旁之土斛以管引注盤上煎之盤編竹如盤状用蠣&KR0069;&KR0151;焉大¶
<pb:KR2k0037_SBCK_039-2a>¶
　　盤日夜煎二百斤小盤半之其曬法亦聚鹵地之&KR0057;鹹者曬曝令極¶
　　乾實於漏坵滲入溜池復取池中水澆之如是者再則鹵可用矣曬¶
　　鹵之盤石砌極堅宻爲風約水故廣狹無過数尺一夫之力一日亦¶
　　可得二百斤宋時塩價斤為錢十貴倍之今日價極髙不過錢二文¶
　　以曬法無柴薪費故也¶
　　農桑絹課　我　朝度曠地之在官者予民種桑畆四十株科絲五¶
　　錢毎絲一斤四両成絹一疋長三丈其餘両為寸尺之差諸縣&KR0010;科¶
　　絹一十疋一丈六寸八分異時農桑具文無實数每疋始徴銀一両¶
　　六錢三分有竒均里甲丁粮科之非舊制矣¶
　國朝役民之制一里十甲更畨&KR0063;者謂之正役其餘俱謂之泛役泛役¶
　　有三以&KR0032;兵門斗凡在官諸色人役給使令以驛傳三等馬首人夫¶
<pb:KR2k0037_SBCK_039-2b>¶
　　等專接逓以機兵弓兵防盗賊各以丁粮審差則例各見于後里甲¶
　　凡家十為甲别推一産力多者為之長甲十為里里有百家并十長¶
　　一百一十家循環役之毎歳里長以其甲之十家出辦上供物料及¶
　　支&KR0063;官府一&KR0010;經常泛雜之費至第十甲編造黄册則有書手一人¶
　　貼書二人其在城郭為坊長毎里又有&KR0291;甲一人掌覺察地方非常¶
　　之事老人一人主風俗詞訟凡&KR0291;甲老人執役不限年¶
　　徭役凡徭役以次差甲之&KR0063;役者米一石准夫一丁當役之年辨其¶
　　老弱不任役與有軄事及塩户免役者各以&KR0063;役丁米填各衙門差¶
　　使&KR0063;岀力者大約不逾二十日&KR0063;岀銀者大約不逾八錢若一&KR0010;丁¶
　　米能盌縮於當役之数者亦微増損以均云¶
　　泉州潮汐總叙　泉州大海浸于東南百川悉自西北歸焉惟徳化¶
<pb:KR2k0037_SBCK_039-3a>¶
　　水隔陽壠返歸永福安溪永春地髙潮不能逹其流至南安䨇溪始¶
　　與潮接納潮者晋江南安同安惠安四縣爾晋江之潮北入洛陽江¶
　　西入浯江筍江(二江無限界只上下/流爾總名曰晋江)東南入安海港南安僅抵䨇溪¶
　　口同安僅抵縣前東西二溪恵安則溪不入潮其所入之處則添﨑¶
　　峰崎二港輞川儀塲大岞&KR0425;窟四澳然南安自䨇溪下接金溪黄龍¶
　　溪晋江則筍江下接浯江兩涯小港潮皆可通與同安東西溪之潮¶
　　去海道逺水淡可耕若洛陽江安海港及恵安諸港澳近海則水鹹¶
　　矣其潮&KR0049;則溪江港澳及海亦差有先後云¶
　　海潮&KR0049;¶
　　初一十六辰戌中　初二十七己亥初　初三十八己亥中¶
　　初四十九己亥末　初五二十子午初　初六二十一子午末¶
<pb:KR2k0037_SBCK_039-3b>¶
　　初七二十二丑未初　初八二十三丑未中　初九二十四丑未末¶
　　初十二十五寅申初　十一二十六寅申中　十二二十七卯酉初¶
　　十三二十八卯酉中十四二十九卯酉末　十五三十日辰戌初¶
　　此以潮平時為候洛陽江安海諸港澳緩海潮三刻浯江筍江東西¶
　　溪又緩三刻金溪又緩一刻䨇溪又緩一刻此諸潮先後大畧也近¶
　　潮居民以指掌布十二時復以長半滿汐半竭六字順推亦凖但潮¶
　　有小大候因之而有遲速尚當按刻為正¶
<pb:KR2k0037_SBCK_039-4a>¶
泉州府新志　田&KR0095;　國朝凢天下田地山林海塘海蕩等悉書其名数于籍¶
其田之等有二曰官曰民若職田若學田若廢寺若沒官若官租皆係之官職¶
田者唐制職官所分之田也學田者府縣以贍學校之田也廢寺田者寺額廢¶
而入官者也&KR0255;官田者籍沒之家入官者也又有原没今&KR0255;之别官租田者籍¶
&KR0255;之田而募人耕種者也民田苦繇役重累官田有折觧而無繇役故豪家操¶
鬻田者之急或強冐官産或减畆合劵廼鬻田者亦乆操之懸産不推迄于死¶
徙其子孫穉弱淪亡竟無從究詰間或有水漂沙壓田去産存饔飱無資而追¶
呼日逼凢此二者不得不號&KR0572;于官官司憐之浮粮之名所由起矣顧又有宿¶
奸巨蠧入錢里胥飛詭旁射以濵溪濵海崩䧟為詞名曰浮粮而皆實産也其¶
巧詐不可勝窮邇歳田價騰踴人争㝷丈尺寸之利近田閒土&KR0010;有墾闢揃削¶
山麓填夷溝岸而界至相隣彼此互争舊日水漂沙壓之地有田主未能墾復¶
而他人乗間營之者有田主墾復如舊而未及受産為他人首告者訟端繁矣¶
<pb:KR2k0037_SBCK_039-4b>¶
萬曆十年　朝廷下方田之令泉惠安安溪二邑官民皆難與慮始苐均攤浮¶
粮於業户而己晋江令彭國光勵精集事履畆定則分上中下派産業户隨坵¶
叚各授一紙彚登簿籍毎畆派官米若干民米若干鈔米若干寺田之己經&KR3301;¶
買及見在寺者一㮣丈量灑派計溢額一千四百八十頃八十九畆有竒而産¶
米亦増五分之二即灑浮粮而均攤之不至是也人始謂惠安安溪之士民有¶
逺慮先見焉他縣行之亦或有遺議徳化志具言之矣然自是浮粮除免疆理¶
不淆争訟為之稍息而獨寺僧之與民間相告言也則積&KR0010;不休云先是嘉靖¶
中有大工之役費無所出令民間&KR3301;買寺田逮季年閩中中倭兵餉匱之撫按¶
復議寺在僧在者内&KR0005;四分給僧焚修六分抽餉行之已乆萬曆十九年倭警¶
復聞先後廵撫復相継清查助餉乃有司奉行太過而奸僧㝷端起釁告訐紛¶
紛既准行查報府中申詳請&KR0005;庫&KR0053;官帖盡行提查無庫&KR0053;者徴銀若干無官¶
帖者徴銀若干捕繋置對夢引株連民甚病之尚寳卿永春人李開藻貽書方¶
<pb:KR2k0037_SBCK_039-5a>¶
伯范公淶其書縷縷千餘言大畧謂寺田奉　㫖變賣業在嘉靖中年&KR3301;買後¶
既經丈量已攤入黄册&KR0010;辦粮差與民業無異七八十年間時事遷改其子孫¶
不能守鬻之他人庫&KR0053;官帖安得一一分折歷年既乆安能一一存留而有司¶
毛舉数&KR0328;展轉追求至比於民間貼契之説猥鄙特甚且令胥役居為竒貨黔¶
黎日困䧟穽非仁人所&KR0216;聞也李尚寳素楗户不與外事亦無寺業其書侃直¶
諄切范方伯以白撫院事遂&KR0230;¶
賦役　我　朝賦役逺監宋代曰官米民米即公田民田之賦也曰秋粮米夏¶
稅鈔秋租鈔即兩税之賦也曰魚課塩課鐡課酒稅商稅即雜&KR0031;之賦也役法¶
有力差有銀差如上下衙門庫子主官物似宋之衙前而流&KR0102;亦似之坊里長¶
即宋之督賦稅者也機兵弓兵民壮即宋之逐捕盗賊者也書手&KR0032;兵祗&KR0049;門¶
子斗級獄卒鋪司兵齋夫膳夫馬夫之&KR0124;即宋之給使令者也創造之&KR0004;法制¶
未備承平之後蠧弊漸滋洪武&KR0004;年官米輕重不同重者至一石輕者亦至一¶
<pb:KR2k0037_SBCK_039-5b>¶
斗宣徳五年乃下减分之令凢官米徴一斗至四斗者减十分之二四斗一升¶
至一石以上者减十分之三遂為定則官米舊時本折中半折色米徴銀觧京¶
本色米存留各倉民米舊以十分為率七分徴本色派倉三分徴折色觧京正¶
徳十四年御史沈灼奏官米俱折色觧京民米俱存留各倉官米分四等徴納¶
三斗以下毎石折銀三錢六分三斗以上毎石折銀三錢三分五斗則米毎石¶
折銀三錢七斗則米每石折銀二錢五分如晋江同安米多於觧京原額則以¶
觧剩官折撥倉與民米兼充軍粮如南安惠安安溪永春徳化官米不足觧京¶
原額則取民米之折價者以足觧京之数其民米并秋租鈔米半納本色半納¶
折價每石折銀五錢新増起科米并浮粮米俱全徴折價毎石二錢五分相兼¶
分撥各倉凢官民米皆有加耗毎官米一斗加耗三合五勺民米一斗加耗七¶
合其耗米准備倉厫&KR0635;損已復紐入正額支銷其後坐派各倉民米毎正耗米¶
一石又増耗米五升亦作正額支銷如例此法行民稱便至今而獨里甲之役¶
<pb:KR2k0037_SBCK_039-6a>¶
有甚為民苦者始坊里長在官專掌催錢粮勾攝公事而已其後乃以支&KR0063;官¶
府諸費若&KR0021;祀鄉飲迎春等事皆責措辦浸滛至於雜供&KR0059;饋無名百出一&KR0083;¶
下徴刻不容緩加以吏皂抑索其間里甲動至破産此其&KR0102;與宋時等矣正徳¶
十五年御史沈灼議&KR0005;通縣費用分正雜二綱以丁四粮六法科派正綱費用¶
可得稽按雜則&KR0059;而難核其供饋繁靡如故也嘉靖十六年御史李元陽憫閭¶
閻受弊再議徴銀儲庫用度各有定則但額外費繁支&KR0063;不給仍令里長貼辦¶
稱為班次又雜泛名色猥&KR0200;甚或借辦鋪户全不償價或半給者有之較其一¶
年供億倍於二綱之数而里甲困憊不减前時徭役最重者莫如庫子夫&KR0338;保¶
庫子主䇿&KR0063;心紅&KR0083;劄酒席下程之費而官司之昏瞶者媚奉過賔泥沙錢榖¶
&KR0059;衙傳索亦復不貲嘉靖之季年郵劵濫冐徃來如織至者皆多擁賔從行李¶
輜重過當夫&KR0338;保之供給殆不堪命於是撫按兩院始令各縣除正雜之名止¶
稱綱銀以丁四粮六審定規則又謂十甲輪差遇有本甲丁米少者則銀少而¶
<pb:KR2k0037_SBCK_039-6b>¶
差輕或本甲丁米多者則銀多而差重未免有不均之嘆乃又令各縣&KR0005;實差¶
丁米分為十叚派編其法頗稱詳明然民困猶未甚甦息既而都御史汪道昆¶
以&KR0291;兵戚継光蕩㓕倭㓂實藉金革兵之力遂調金華兵戍守議加派軍餉丁¶
四粮八奉　㫖定賦而民又増一役矣至萬曆&KR0004;年都御史龎尚鵬始議一條¶
鞭之法通府州縣十&KR0010;中夏稅秋糧存留起運額若干綱徭兵站加銀額若干¶
通為一條其曰綱銀則院司郡邑之供&KR0063;&KR0021;祀之費用生員之試賞舉貢進士¶
之盤纒牌坊皆統焉其曰均徭銀則諸司之祗&KR0049;&KR0032;兵庫子門子倉庫夫壇夫¶
齋夫膳夫陂夫館夫獄卒斗級弓兵舖司兵廵欄之役皆統焉即庫子驛站之¶
徭差舊時最為民所苦者一㮣通融均派供其入者民司其出者官而奸徒之¶
仰勒需索無所藉手著為令甲民甚以為便盖賦役之法始也煩継也簡始則¶
賦役分為二今則合而為一矣¶
上供三辦　唐&KR0004;&KR0095;貢甚少有蕉布生苧布各一十疋綿絲蠟燭末年方鎭擅¶
<pb:KR2k0037_SBCK_039-7a>¶
命託進奉之名以贍&KR0059;槖於是有聖節大禮供軍等名宋興雖裁損其数而名¶
尚未盡革也治平間曾貢山薑花橄㰖子荔枝後皆罷之元豐中貢綿一百両¶
蕉葛五十疋上供銀舊額二萬四千両其&KR0010;辦則大禮銀二千両三年一貢聖¶
節銀一千両天基聖節銀二百両又有在京吏禄錢在京官員役錢僧道免丁¶
錢紹興中令州買木綿布五千疋為奉使賜予及使者&KR0059;覿之用遂為例又有¶
統制官供給錢經總制無額等錢名色繁多皆官司隨宜措辦　國朝洪武間¶
有雜色皮翎毛角弓弦箭之貢永樂間有白糖霜糖沙哩别之貢後以經費所¶
需始派各色物料額辦藥材牲口曆日&KR0083;張叚疋弓弦箭軍噐雜皮翎毛等¶
物　&KR0010;辦蠟茶水牛底皮石大青黑鉛銀硃銅鐡金箔牛觔綿羊皮楠木柁木¶
杉木等物　雜辦生漆棕毛雜皮黃蠟水膠白麻布疋&KR0083;張紵絲線羅荒絲鐡¶
線木炭等物弘正間遞増之皆&KR0029;辦於該年里甲而名数煩碎或増或减或徴¶
或否自有司莫能詳其來歷吏胥因之為奸虗派侵尅&KR0010;益滋甚至徴觧之時¶
<pb:KR2k0037_SBCK_039-7b>¶
主吏勒索無厭徃徃耗折逋欠正徳十五年沈御史行八分法通融各縣&KR0063;辦¶
物料就於八分銀両支觧本府僉長觧買辦本色觧部交納嘉靖二十六年議¶
附由帖徴銀觧布政司支&KR0063;¶
雜課　農桑絹宋時令長吏&KR0134;民廣植農桑有伐以為薪者罪之而調其絹紬¶
絲綿以供軍南渡後軍儲不足絲絹並半折錢疋二千我　朝洪武初令民有¶
不種桑麻木綿者罰之布帛後又令民於在官曠地種桑毎畆四十株科絲五¶
錢毎絲一觔四両成絹一疋長三丈餘廼有司苟且具文奉行不䖍遂變而徴¶
銀每疋一両六錢水脚二錢八分俱於通縣丁粮辦納非舊制也　魚課五代¶
閩時凢江湖陂塘皆&KR0053;其課宋至道間除之然州縣尚有採捕舟船之稅我¶
朝始立河泊所以&KR0358;沿海漁利定納課米其後漁户逃絶者多額課辦納不敷¶
廼有折徴之令毎米一石半納本色五斗折色五斗為銀二錢五分人尚以為¶
病弘治七年廵按御史吳一貫奏准不分折色通徴銀三錢五分漁民廼得蘇¶
<pb:KR2k0037_SBCK_039-8a>¶
息蔡文荘公為作吳御史利民一事記　鐡課宋開寳中設諸州坑治塲務二¶
百有一泉州産鐡之場在永春曰&KR0029;洋安溪曰青陽徳化曰赤水而晋江之石¶
菌盧湾牛頭嶼長箕頭惠安之卜坑黄﨑嶕頭許埭港尾沙溜盧頭峰前牛埭¶
皆有鐡砂&KR0159;曆三年立法禁興販入海後有詔許於兩浙貨賣未㡬罷至淳祐¶
中永春東洋肥湖徳化信洋上田丘埕鐡砂尚有業作者通判掌之諸縣&KR0010;有¶
爐稅錢觧送建寕府坑冶我　朝悉罷官坑冶鐡課均敷丁田岀辦商稅課¶
宋諸縣各有稅務其在城者曰都稅務在外者外稅務政和紹定間盈縮不常¶
於是有侵　追賠之&KR0102;至濮守斗南廼取前十年月課逐月定額稅錢十分為¶
率以其一納總制庫其一納財計司餘八分從州納諸縣稅務&KR0004;建後皆罷廢¶
丞簿兼掌之其稅目有遺利錢賠綱錢糜費頭錢等名　國朝洪武&KR0004;府置稅¶
課司縣置稅課局令商稅三十稅一廵欄者&KR0053;所稅以季終交於局官而民間¶
田&KR0095;交易官給工本墨令自填冩為之印識以照之亦&KR0053;其稅永樂七年遣官¶
<pb:KR2k0037_SBCK_039-8b>¶
&KR0039;視按為定額至正統初詔革税課司局鈔不及三萬貫者有司兼領之後貨¶
物弛不復稅課額&KR0029;辦於廵欄&KR0010;編有力人户充之其名目有商稅課門攤課¶
桐油課果木課&KR0597;&KR0097;課窑冶課鑄㵼課蠣房課麪稅課契本工墨課　酒稅課¶
&KR0358;酒酤始於漢武宋閩中無禁及元有之至元二十二年罷令諸路&KR0358;酒麯如¶
京師例而福建課額併入塩運司二十八年依舊令有司辦之我　朝因仍未¶
革　市舶稅課宋開寳二年置市舶司于廣州雍熈中遣内侍八人賫勅書金¶
帛分四路招致商人之徃畨國販易者元祐中置市舶司於泉州南渡後舶司¶
&KR0010;入充盌然金銀銅鐡海舶飛運所失良多元至元二十一年設市舶司於杭¶
泉二州獨泉州於抽分之外又取三分之一以為稅凢金銀銅鐡男女並不許¶
&KR0059;販入畨大徳七年罷尋置㝷罷者三四　國朝禁海船不許通畨其諸畨入¶
貢者至泉州惟大琉球所貢畨物則市舶司掌之成化八年市舶司移置福州¶
而比&KR0010;人民徃徃入畨商販所販國名曰吕宋諸畨以時萃焉其稅則在漳州¶
<pb:KR2k0037_SBCK_039-9a>¶
海澄海防同知掌之謂之市舶司可也萬曆三十二年礦稅役興有妄男子張¶
嶷上書言夷中有機易山者産金可采因入吕宋國中漳泉二郡賈客奉以為¶
天使吕宋夷人慮我欲圗其國俟嶷去盡屠諸賈人而近日之趋利者航海不¶
休&KR0005;來&KR0046;&KR0104;非小已上三辦雜課曩惟魚課派濵海四縣餘皆七縣勻派今¶
不盡然則以條鞭法行取具額数而科舉進士牌坊於課辦名色無與焉實皆¶
丁料餘銀也¶
塩課　國朝晋江同安惠安各有塩場畦丁塩課司掌之晋江曰潯渼場&KR1801;洲¶
&KR0163;同安曰浯洲場惠安曰惠安場場分五團團有&KR0291;催一人秤子一人團首四¶
人其畦丁之家毎米一石准夫一丁免雜泛差役日令辦塩一觔四両積三百¶
六十日為引之四百觔者一引零五十觔以入于倉&KR0202;&KR0059;販之禁計民成丁男¶
女&KR0010;與塩三觔徴米八升謂之塩粮正統&KR0004;罷米折鈔以倉塩給口之餘給商¶
販乆之民口不復支塩而納鈔如舊亦因以&KR0059;鬻時販賣多白塩而入倉之塩¶
<pb:KR2k0037_SBCK_039-9b>¶
&KR0124;夾雜低黒鬻無所售又賈人憚海道之險徃徃就&KR0163;置引&KR0162;塩而去於是倉¶
塩積乆&KR0635;耗寸夫困於賠累矣弘治十三年塩運司&KR0202;貞奏&KR0005;潯&KR1801;二&KR0163;塩毎¶
引折米一斗派納泉州府附近永寕衞并福全金門等所倉給官軍月粮十四¶
年御史莫立之奏准&KR0005;惠安&KR0163;塩毎引徴銀七分觧部遂罷辦塩入倉之例其¶
後又奏准晋江同安二縣塩場每引米一石折徴銀五錢三分充永寕福全金¶
門三倉軍儲凢引米引銀於各&KR0163;塩户照丁産科受辦納其户口塩鈔後定本¶
色鈔每鈔一貫折徴銀三厘折色錢每錢七文折徴銀一分起觧南京庫布政¶
司庫府庫以備官員折俸嘉靖七年御史聶豹議&KR0005;户口鈔價併入八分料銀¶
内徴納盖以八分之銀太多故取三分以足塩鈔也九年以南京監察御史粘¶
燦言下福建廵按御史施山議上&KR0005;潯渼場塩課米每石折銀五錢加耗修倉¶
銀三分追觧泉州府貯庫支放十九年令浯洲&KR1801;洲二&KR0163;俱折銀五錢如潯渼¶
嘉靖末年當事者以禦倭之後軍餉不充復有仍徴本色之議或議設牙行抽¶
<pb:KR2k0037_SBCK_039-10a>¶
分或議加征充餉邑人御史吳從憲言諸當道悉尼不行萬曆二年　朝㫖設¶
運判一員駐劄黄﨑分司運副移駐水口運同移劄泉州專督理泉漳二府鹽¶
務給票抽稅顧泉州所産塩由海入溪溪船所通不逺販徒貲本有限所載塩¶
貨僅可聊生而已其利甚薄而法終不可行八年裁革福建添設運判一員運¶
同仍駐水口副使駐劄黄崎各分司管理如舊¶
屯田　國朝屯田實倣宋制大率衞所軍士以三分守城七分屯種又有二八¶
四六一九中半等例泉郡屯種軍士大約以四六為率洪武二十年令屯軍種¶
田五百畒者&KR0010;納粮五十石三十五年始定科則毎軍田一分正粮十二石&KR0053;¶
貯屯倉聴本軍支用餘粮十二石給本衞官軍俸粮永樂三年令各屯置紅牌¶
壹面冩刋於上令千百户分管各屯總以提調都指揮所&KR0053;子粒多寡不等除¶
下年種子外俱照每軍&KR0010;用拾二石正粮為法比較&KR0005;剩餘并不敷子粒数目¶
通行計&KR0312;定為賞罰不許管屯官員人等巧立名色因而分用二十年詔各都¶
<pb:KR2k0037_SBCK_039-10b>¶
司衞所下屯軍士其間多有艱難辦納子粒不敷除自用十二石外餘粮免其¶
一半只納六石正統十年奏准福州左右中衞并延平衞屯田准照民間秋粮¶
事例毎石折銀二錢五分觧京濟邉福州左右衞屯則在惠安永春者也凢諸¶
令甲具載㑹典第田多在叢山中軍士率從他郡調至水&KR0095;不習以漸逃亡至¶
末年沙尤㓂發暫調回屯軍備㓂㓂亂日熾田畆日荒於是始撥餘丁&KR0024;種故¶
軍&KR0095;田顧名之曰餘丁者豈必故軍之子孫房族而冐頂之&KR0102;起矣方撥田之¶
初報占不審有田一頃重報両三軍両三軍共爭一田者有牽紐肥磽苟求具¶
&KR0190;者一户之田分報軍民時移世變民隐其田而争於軍者雖云毎軍各頂三¶
名僅足一名之数而己成化初遣官清理始除其虗数稽其實在分配貱&KR0024;務¶
足粮額遂有正種貼種朋種品搭種等名目此時率三四五軍而併一軍由是¶
額减於舊毎屯之軍多不過四十名少正二十名而己弘治末年屯軍災亡益¶
衆倪給事中奉命清查欲得原額多侵民田㡬至激變慮妨復命乃&KR0005;成化中¶
<pb:KR2k0037_SBCK_039-11a>¶
稽實配&KR0024;之田分抽一半别作新増両徴其租軍士大困至饒御史始令停徴¶
後屠御史奏請開豁嘉靖中管屯鄭僉事&KR0005;屯田聴人請佃論者非之萬曆十¶
年以後復行清丈遺失畆分藉是得復而豪民頑佃轉相承兊移瘠换&KR0254;終不¶
可革今依故籍而列其衞所撮其總数註其屯坐備著于篇　&KR0173;&KR0159;志曰屯田¶
以田業軍寓兵於農最為良法但其田業邇多頂兊於豪家徴侵於官旗不如¶
計粮給軍令其自取為粮止豪家之兊免徴&KR0053;之&KR0102;而除其原坐給軍民粮以¶
充軍餉分廵僉事何全知縣譚啓嘗建此議以上下交阻而止天下之事功不¶
歸已多&KR0086;其成信乎立事之難也¶
武衞　國朝洪武&KR0004;以郡治建泉州衞旁列五所已廼城水澚為永寕衞城小¶
兠為崇武所城厦門為中左所復於大擔南大武山外建浯嶼水寨扼大小擔¶
二嶼之險絶海門月港接濟之奸與福州&KR0463;火小埕興化南日漳州銅山聲&KR0020;¶
聯絡其為全閩計甚周先年烽火南日二寨移入内澚浯嶼寨復移厦門縱賊¶
<pb:KR2k0037_SBCK_039-11b>¶
登岸而後禦之無及矣嘉靖戊午浙江舟山倭徙巢梅柯復駕舟出海泊于浯¶
嶼&KR0018;嵎莫攖四岀剽掠興泉潮廣並受其害越一載廼揚㠶去此已事之殷鍳¶
也譚廵撫綸總兵戚継光議請復舊旋復旋罷近又移浯嶼水寨於石湖説者¶
謂濵海四郡隔藩籬而懐酖毒原非便計廼石湖則於内地&KR0057;近置鯨波若罔¶
聞矣儻亦一長慮乎¶
旗軍　&KR0173;慶志云國&KR0004;泉永二衞尺籍有歸附軍有投充軍有謫&KR0036;軍有改調¶
軍或為正&KR0249;軍或為&KR0321;&KR0249;軍共萬二千有竒比制額過之其訓練&KR0010;二月中旬¶
至夏至止七月中旬至冬至止岀海備倭以中下班更迭月支亦有定制石二¶
斗為軍總旗八斗為差操正軍加行粮四斗為出海備倭軍六斗為&KR0215;身紀録¶
軍三斗為老㓜存卹軍三分守城七分屯種粮岀於所種田而以餘粮輸官爲¶
不支粮屯軍本府原派廣平等七倉秋屯塩本折色九萬四千有竒亦定制也¶
民出榖養兵兵荷戈衞民兵食俱足民亦不困太平日乆軍政不修逃故日多¶
<pb:KR2k0037_SBCK_039-12a>¶
清勾無法於是所存視制額僅五之一屯因失額操因失伍及至有事時廼抽¶
選軍户以兼團練謂之餘丁軍招集市井無頼謂之募兵調於各省謂之客兵¶
又増派民户丁粮於舊制外以為一鄉防守謂之民兵與鄉兵兵增於衞所之¶
外餉増於本折之外皆一時&KR0096;變非國家經常之規矣足食足兵修舉振飭必¶
自查復舊制始¶
廵司　&KR0173;&KR0159;志云洪武至正統年間經畧諸臣江夏侯焦侍&KR0048;等官自福寕州¶
以逹漳泉置衞所共二十五廵司四十有五水寨五䖏衞所廵司以控賊於陸¶
水寨防之於海則知廵司衙門雖小而與水寨同時建設所以聯絡聲&KR0020;保障¶
居民也邇年兵餉缺之扣銀觧充似亦一時不得已之&KR0096;今海防無儆生齒日¶
繁彼䖏離城窵逺則流官彈壓與弓兵防守皆似難免者况&KR0095;民魚塩為生慣¶
習風濤&KR0057;堪水&KR0062;飛石放鏢廼其長技近年屡與賊闘賊亦畏之若以弓兵工¶
食就彼招募土民籍之於官且耕且守禁其尅削作其鋭氣即勝兵千餘不召¶
<pb:KR2k0037_SBCK_039-12b>¶
　而集恐客兵不及也¶
　客兵　閩中陸設衞所海立水寨皆係本地官兵原無客兵名目自嘉靖季年¶
　都督戚継光用浙兵勦倭㓂著績嗣而撫按請設&KR0153;&KR0005;遊擊等官帶領各䖏客¶
　兵來去不常至&KR0173;&KR0159;四年院道議募浙兵一營　題設名色把總一員哨官四¶
　員招募客兵六百名劄守府城¶
　水寨官舊制水寨統以指揮一員謂之把總嘉靖四十二年軍門譚綸題奉¶
　　欽依比照浙江定海等関把總以都指揮體統行事於是浯嶼寨為欽總其¶
　浯銅遊兵把&KR0291;及萬曆二十五年新設彭湖遊兵把總俱軍門劄給名色者¶
　水寨軍兵舊時水寨舟師皆撥各衛所軍南日寨則撥泉州衞合興化平海¶
　二衞共一千五百餘人浯嶼寨則撥永寕衞福全所合漳州衞共二千五百餘¶
　人近來軍伍缺乏寨卒悉係募兵而衞所軍止貼駕船浯嶼兵一千七十名(粮/每)¶
(月九錢布/政司發給)貼駕軍五百八十名浯銅遊兵五百三十六名(粮俱布政/司發給)貼駕軍三¶
<pb:KR2k0037_SBCK_039-13a>¶
百名彭湖遊兵八百五十名(春汛粮支給于泉/冬汛粮支給于漳)¶
兵船　浯嶼寨&KR0249;福哨冬鳥等船四十八隻浯嶼遊&KR0249;冬鳥等船二十二隻彭¶
湖遊&KR0249;哨船二十隻　按福船勢力雄大最便衝犂所以扼賊船於外洋事乆¶
備&KR0520;皆放賊船入港始議迎撃港中山澚﨑嶇賊船窄小反易趨避而大船轉¶
動多礙皆為無用之噐故寨中有福船又有次號哨船冬船以便攻&KR0062;小號鳥¶
船快船以便哨探或助力襲擊如福船出洋犂賊賊船&KR0020;&KR0005;内逼哨冬船與鳥¶
快船急搶上風又出賊船之内向外逐打務逼使岀洋内外夾撃&KR0053;功如一㮣¶
從外追打逼賊登㟁具有軍法¶
信地　浯㠘寨兵分四哨出汛時一屯料羅一屯圍頭一屯崇武一屯永寕毎¶
汛與銅山南日兩寨及浯銅遊兵合哨稽風傳籌浯銅遊兵分二哨出汛時一¶
屯舊浯㠘一屯擔㠘毎汛與浯㠘寨兵合哨惟彭湖遊兵專過彭湖防守凡汛¶
春以清明前十日岀三個月&KR0053;冬以霜䧏前十日岀二個月&KR0053;&KR0053;汛畢日軍兵¶
<pb:KR2k0037_SBCK_039-13b>¶
放班其㸔船兵撥信地小防按泉郡濵海綿亘三百里與島夷為隣其最險¶
要宜防之地有三一曰崇武在惠安之東北接湄洲與興化連界西通泉州大¶
港東接海洋南與祥芝對峙正當泉之上游海㓂入犯首當其衝一曰料羅在¶
同安極東突出海外上控圍頭下瞰鎮海内捍金門可通同安髙浦漳州廣潮¶
等䖏其澚寛大可容千艘凢接濟&KR0841;苻之徒皆識其地以為標凖嘉靖間倭㓂¶
由此登岸流毒最惨一曰舊浯㠘在同安極南&KR0012;懸大海之中左連金門右臨¶
岐尾水道四通廼漳州海澄同安門户國初設寨于此最為逺慮至崇武而南¶
有永寕料羅而上有圍頭舊浯㠘之北有擔㠘烈㠘南有卓岐鎮海皆海㓂出¶
入之路抑其次也今汛兵屯崇武永寕分哨則&KR0425;窟祥芝深滬福全一帶有頼¶
屯料羅圍頭分哨則&KR1801;洲安海官澚田浦峯上陳坑一帶有頼遊兵屯舊浯㠘¶
擔嶼廵哨則鎮海岐尾烏沙港一帶有頼彭湖絶島舊為盗賊淵薮今設有遊¶
兵防守則賊至無所巢穴又泉郡藩籬之固也廼若選&KR0005;校核卒伍修艨艦明¶
<pb:KR2k0037_SBCK_039-14a>¶
賞罰使水軍狎風濤而不敢偷安内澚則在人而不在地¶
寨隘(&KR0463;燧附)晋江縣寨十有七北曰萬安(洛陽橋惠/安縣分界)南曰潘徑(十都&KR0032;/福全所)東南¶
十有五曰吳山曰中寨曰坑尾曰沙堤曰新寨曰尾寨曰古雲曰沙浦曰倉後¶
曰東店(俱十/二都)曰龍婆曰湖&KR0065;曰東浦曰深蘆曰龍尾(俱二十一都/俱&KR0032;永寕衞)烽燧十有二¶
西曰安平(&KR0032;福/全所)南曰龍坡曰古雲(俱二十都/&KR0032;永寕衞)曰坑山(十六/都)曰東門外曰洋下(十/五)¶
(都)曰陳坑曰石&KR0818;曰潘徑曰塧埔曰石頭曰蕭下(俱十都俱/&KR0032;福全所)南安縣寨(無)&KR0463;¶
燧四西南曰石井(四十/三都)曰溪東(四十/五都)曰街内曰下吳(四十六都俱/&KR0032;金門所)同安縣寨¶
十有四浯㠘為海防重鎮(另志/見前)東曰劉五店澚頭(十七/八都)曰牛嶺曰穢林(俱三/十都)曰¶
歐山(五/都)西曰青﨑山曰洪山(七八/都)曰西山(一二/都)曰天寳(九十都俱洪武二十/一年建&KR0032;金門所)西¶
南曰下﨑曰大員堂曰馬鑾(俱十五六都/&KR0032;髙浦所)曰東澚曰五通(俱二十二都/&KR0032;中左所)&KR0463;燧十¶
有四南曰白石頭(十/都)曰劉山曰西蘆上(俱十一都/&KR0032;髙浦所)東南曰葉了(十九都&KR0032;/金門所)北曰¶
<pb:KR2k0037_SBCK_039-14b>¶
東関潯曰亨泥(俱四五都/&KR0032;髙浦所)西南曰厦門曰歐舎曰徑山(二十/二都)曰東渡曰下尾曰¶
流礁(二十/三都)曰井上曰龍淵(二十四都俱/&KR0032;中左所)惠安縣寨四北曰白水(在白水鋪南/一名陳同元)¶
(季㓂作鄉人築以自固正統/年知縣閉禎重建兵守之)西北曰東坑(在日曝嶺/西五里)西南曰虎窟(在縣西南山/谷間崇山夾)¶
(峙狹徑僅/通人行)東南曰青山(二十六都洪武二十/一年建&KR0032;崇武所)澚有五曰崇武曰&KR0425;窟曰小岞曰¶
黄﨑曰峰尾(俱有城壘/控制大海)&KR0463;燧二十二東北曰海頭(六/都)曰下頭(七/都)曰後黄曰&KR0528;尾¶
(俱八/都)曰大山曰髙山(俱九/都)曰蕭山(十/都)曰爐頭曰下朱(俱十/一都)曰後任(三十/四都)曰白沙¶
(十九/都)東南曰白﨑(二十/三都)曰柯山(二十/四都)曰&KR0425;窟(二十/五都)曰大岞曰古雷(俱二十/七都)曰赤¶
山(二十/八都)曰埕埭曰小岞(俱三/十都)曰尖山(三十/一都)曰青山曰馬頭(俱三十二都/俱&KR0032;崇武所)安溪¶
縣寨二曰白葉坂(在縣崇信里嘉靖二十六年賊陳日暉據覆&KR0166;諸崗徃來經/此僉事余爌請建圍以石城發泉州衞千户一員領軍二百)¶
(及弓兵一百名/戍守其地今廢)曰磐宗寨(在新溪里/赤嶺村)隘十有一曰東嶺(在依仁里/東嶺下)曰典林(在崇/信里)¶
(正徳十年知/縣彭黄建)曰睂田(龍涓里正徳十三/年知縣張俊建)曰大深(感徳里弘治四年賊温文進/立寨於此十年知縣彭黄建)曰¶
<pb:KR2k0037_SBCK_039-15a>¶
磨鎗(新康/里)曰打皷(來蘇里嘉靖三年強賊新大總於/此劄營正徳十六年知縣龔頴建)曰東溪(崇善/里)曰燕尾(龍涓/里俱)¶
(知縣龔/頴建)曰鰲頭(崇信里軍寨山之下/知縣彭黄建今廢)曰白泥(長泰里/今廢)曰桃舟(感徳常樂二里間/以上寨皆諸縣連)¶
(界盗賊徃來之/地最為関係)永春縣寨二十七曰南峰(在一都/龍坑村)曰占仔(在一都/占隔村)曰碧溪(在/一)¶
(都敷尾村嘉靖二年知/縣柴鑣征捕駐此修築)曰蝴蝶(在三/横村)曰金鷄(在上店/洋村北)曰石皷(在仙/華村)曰陳坑(在陳/坑村)¶
曰山中上下(二寨在/上泰村)曰&KR0027;洋馬頭(在&KR0027;洋村以/上四五都)曰大模(在六都溪/&KR0065;村西)曰陳巖(在巖/口村)¶
(北<折 t="33"/>國朝蕭安六建峻險壁立中清泉四岀又有蕭公路/昔有蕭姓者傾貲開以通龍尤二縣慿虗架石下臨深谷)曰道塲(在髙麗山之/巔勢極寛廣)¶
(可容/萬人)曰仙亭(在十都東/園村後)曰銀瓶(在十一都石壁山西/峻險壁立中有清泉)曰䨇魚(在留湾山頂以/山名䨇魚故名)曰¶
王山(在縣鍾山後/已上十四都)曰陳占(在石谷山鱗石巉巖半壁有洞深廣莫測昔有&KR0501;盗/陳占據此虎食興泉二郡郡縣不能討至用大師而)¶
(後平今縣庫/尚有砲石)曰湖安(在湖/安山)曰白鸛(在白鸛山頂峻峭壁立<折 t="33"/>環障清泉四出/正統十四年尤麟児修築賊酋陳敬徳攻之)¶
(不克/引去)曰石壁(在南/洋村)曰覆船(在蓬/壺村)曰横山(在溪/逸村)曰猫巖(在山兠村已/上二十二都)曰磁竈(在磁/竈村)¶
(後)曰苦崎(在田地/村前)曰河坂(在河/尾村)曰張林(在山前山下已/上二十三都)隘二十二曰樟坑(在三/台山)¶
<pb:KR2k0037_SBCK_039-15b>¶
(下路通/漳平)曰任田(在岱山下/路通&KR0057;溪)曰白山嶺(在東湖山下/路通安溪)曰吳畲(在三都/東山下)曰上畲(在白/巖山)¶
(下)曰蘆地(在新犂山下自任田至此/皆嘉靖二年知縣柴鑣建)曰吕平(在懸皷/洋頭)曰山中(在七都/西北)曰許平(在/七)¶
(都/西)曰髙平(路通安溪打鼓嶺知/縣柴鑣敗賊于此)曰上逹(在白芒坑山後巳上/二隘俱知縣柴鑣建)曰横龍徑嶺頭(在/横)¶
(龍徑/嶺頭)曰西向嶺(在西/向嶺)曰泥門(在十四都白巖橋北已/上二隘俱知縣柴鑣建)曰東関(在十/五都)曰梅坑(在十/七都)¶
曰塔嶺(在縣北/二十都)曰白隔(在縣東北/十八都)曰石獅山(在十八都/&KR0151;橋村東)曰口苦竹(在十九都苦/竹村已上五)¶
(隘知縣/柴鑣建)曰頭隘(在大&KR0501;/嶺頭)曰蘇坑英山(在二十一都東/知縣柴鑣建)徳化縣関四曰官井関¶
(在楊梅/中團)曰湯尾関(在湯/泉下)曰巖市関(在小/尤中)曰平盧関(在東/西團)隘十有三曰蘇坑隘(在/坊)¶
(隅通/永春)曰劇頭隘(在坊隅/通永春)曰盖福洋隘(在坊/隅)曰上漈隘(在永/豐里)曰石門隘(即平盧隘/在東西團)¶
曰油竹隘(在楊柳中/大官嶺下)曰蛇嶺隘(在楊/梅中)曰湯嶺隘(即湯尾寨/在楊梅上)曰&KR0057;牀隘(在湯/泉)曰赤¶
嶺隘(在湯/泉上)曰蕉嶺隘(在小/&KR0057;中)曰長安隘(在黄/認團)曰伏虎隘(在湯泉上萬豐巖至元以/地接汀延二縣撥軍守禦)¶
(已上寨隘皆山/縣交接處最要)按泉郡西北&KR0018;山安永徳三縣與汀漳延平為鄰各處逃民¶
<pb:KR2k0037_SBCK_039-16a>¶
間作不靖先年在在設有寨堡或遏賊所必由或守賊所必據其建立防守大¶
抵岀於民為多東南瀕海接近島夷晋南同惠諸寨皆為備倭如圍頭烏潯深¶
滬蚶江等澚其土民慣&KR0062;海賊所畏兵亦頼之嘉靖季年倭㓂充斥村落之民¶
多以寨堅人強得免者承平以來各寨堇存其名邇年廵撫朱徐二公曽屢行¶
申飭各鄉都築堡防虞然上有經營之勤常患於民不可使知下有岀辦之繁¶
常苦於官不能盡亮非蚤計而預築不得堅完然無故而興役又渉謗端自非¶
瞭若&KR0026;火&KR0104;切桑土之長孰能曲突徙薪於必然而未然之際哉¶
<pb:KR2k0037_SBCK_039-16b>¶
<pb:KR2k0037_SBCK_039-16b>¶
惠安志載候潮之法以太隂每日所&KR0292;天盤子午卯酉之位而定其消長月¶
臨子午則為長之極歴未及中酉則消消極復長以至干子又為長之極¶
自是至卯而消復至于午而極盛此其大較也然月順天右行積三十日¶
始一周天每日臨子午卯酉四時住有先後故潮因之亦有晝夜蚤慕之不¶
同云&KR0004;一&KR0004;二十六十七潮至在己亥二時&KR0004;三&KR0004;四初五十八十九二十潮至在¶
子午二時&KR0004;六二十一潮至在丑未二時初七&KR0004;八&KR0004;九&KR0004;十二十二二十三二十四二十五¶
潮至在寅申二時十一十二二十六二十七潮至在卯酉二時十三十四十五二十八二十九三十¶
潮至在辰戌二時右分為六節㦄月消長月行雖有常度大率朔望前後則行¶
疾至上下弦則行稍緩月行疾則度盈而潮盛月行緩則度縮而潮㣲水隂¶
氣月為隂之母其相&KR0063;如此¶
<pb:KR2k0037_SBCK_039-17a>¶
<pb:KR2k0037_SBCK_039-18a>¶
凡煉鐡依山為窑以鑛与炭相間乗高納之窑¶
底為竇竇下為渠炭熾鑛液流入渠中者為生鐡¶
用以鏌鑄器物復以生鐡再三銷拍為熟鐵以生¶
熟相&KR0258;和用作器械鋒刃者為剛鐵也今安溪湖¶
頭覆&KR0166;及徳化等處尚有業作者　宋初郡守¶
皆以提㸃銀銅公事入銜元豐以後坑閉主提㸃之¶
號今制禁銀冶凡言鑿山得鑛者多謬妄不足¶
信又宋時有淋銅兵士月給衣糧徃充潭州永興塲¶
鑄工淋銅者以生鐵鍜成薄片浸膽水中數日水蝕¶
鐡生赤煤煉之三煉成銅膽水出信州大率用鐵斤¶
有四兩得銅一斤　蔗糖取蔗入碓杵爛用桶實¶
之桶側近底有小竅其下承以大桶每實一層以薄¶
&KR0069;灑之至滿淋以熱湯則&KR0308;液自竅流出注于大桶¶
<pb:KR2k0037_SBCK_039-18b>¶
酌入釡烹煉火候既足蔗&KR0308;漸稠乃取油滓㸃化¶
之挹置大方盤中俟其凝結是為黒砂糖又取里¶
砂糖入釡烹煉劈鴨弹攪之使渣滓上浮輒去其¶
渣復以粗甆器上廣下銳如今酒家漏巵者有竅¶
當其鋭以草塞竅下承以甆鍋挹糖&KR0308;入器中攪¶
之乃冷凝定瀝入鍋為糖水至霉雨候用赤泥封之¶
約半月而易封伏月剖封出糖則糖水瀝盡其凝¶
定者遂燥結無濕氣是為白砂糖其響糖糖霜皆¶
煑白砂糖為之　藍澱藍有二種葉大高者謂馬藍¶
小者謂槐藍郡中多槐藍霜䧏後割取浸巨桶中¶
再越宿乃出其枝梗納&KR0069;疾撹之泡湧微白乆之漸¶
青泡盡澱花与灰俱䧏乃澄蓄之而瀉出其水則¶
澱可濾而染矣¶
<pb:KR2k0037_SBCK_039-19a>¶
　漳州府志　遷史稱江淮以南火耕而水耨飯稲&KR0325;魚無積聚而多貧今¶
　漳俗良然豈吳越甌閩風壌同&KR0088;陳氏納&KR0095;括地以獻其後賦條纎碎自¶
　紫陽作守時以為病夷考今制等則淆雜租税相詭不均不實之&KR0102;今猶¶
　昔爾&KR0095;之所産既不足食其人民徃徃旁趨於山海魚塩其為利&KR0054;而害¶
　亦隨之事&KR0020;之流未知所底是以合攷壌賦力役旁及額外諸征其細目¶
　未能悉数而大綱則具矣&KR0005;討求民瘼於是乎在作賦役志¶
　田賦考　漳南&KR0018;山阻海介于閩粤之間一都㑹也地多岡阜林麓雜以¶
　海壖斥鹵溪澗流潦决塞靡常其稱沃野可田者十之二三而己　國朝¶
　洪武&KR0004;令天下田地山林溪塘海蕩等悉書其名数于册田二等曰官田¶
　曰民田官有官田有職田有學院田有沒官田凢㫁入官者皆謂官田盖¶
　倣近世公田法民所自占得買賣之田有新開有沙塞與寺&KR0026;田皆謂民¶
<pb:KR2k0037_SBCK_039-19b>¶
田盖倣昔口分田法官民田各准田則起科而等則各以其地宜為差山¶
塘溪蕩亦如之(舊志云按職田者唐制職官所分之田也學田者府縣以/贍學校之田廢寺田者寺廢而田入官没官田者籍没之)¶
(家入官者也有原沒今沒之别官租田者籍没之田而募人耕/種者也僧道田即民田給與僧道者也又有驛田未詳所謂)租三等曰¶
秋粮米曰夏稅鈔(民/田)曰秋租鈔(官/田)其秋粮有本色有折色俱稱米以榖至¶
秋始成而折色以米直為㫁也(官田錢舊例毎鈔一貫折米四斗/鈔五貫為一錠毎錠折米二石)各省直¶
有正運粮米八閩以阻逺漕輓所不及故&KR0124;觧折色&KR0004;時官米本折中半¶
折色米徴銀觧京本色米存留各倉民米以十分為率七徴本色派倉三¶
折觧正徳間御史沈灼奏准凢官米俱折銀觧京民米俱存留官米仍分¶
四等徴納(三斗以下則毎石折銀三錢六分三斗以上則每石折銀三/錢三分五斗則毎石折銀三錢七斗則毎石折銀二錢五分)以¶
官田賦本重故折銀遞减以寛之其民米并秋租鈔米半納折色半納折¶
<pb:KR2k0037_SBCK_039-20a>¶
<pb:KR2k0037_SBCK_039-21a>¶
溉者為埭田(其田時有修築之費或乆/旱則水鹹鹵其田中中)濵海鹹鹵無泉水及淡潮者為海¶
田(雨暘時若所&KR0053;亦多旬月不/雨則彌望皆赤其田為下)五等髙下官民田参錯其間而南方地宜¶
稲&KR0010;再熟獨淤泥田&KR0010;一熟焉(即大/冬稻)其受田之家後又分為三主大凢天¶
下&KR0095;田民得租而輸賦税于官者為租主富民不耕作而貧無業者代之¶
耕&KR0010;輸租于産主而&KR0053;其餘以自贍給為佃户所在皆然不獨漳一郡爾¶
矣惟是漳民受田者徃徃憚輸賦税而濳割本户米配租若干石以賤售¶
之其買者亦利以賤得之當大造年&KR0186;&KR0053;米入户一切粮差皆其出辦於¶
是得田者坐食租税于粮差㮣無所與曰小税主其得租者但有租無田¶
曰大租主(民間買田契劵大率記田若干畆/&KR0010;帶某户大租榖若干石而已)民間倣傚成習乆之租與稅¶
遂分為二而佃户又以糞&KR0095;銀&KR0059;授受其間而一田三主之名起焉(按佃/户出)¶
<pb:KR2k0037_SBCK_039-21b>¶
(力代耕如傭僱取值豈得稱為田主縁得田之家見目前小利得受糞土/銀若干名曰佃頭銀田入佃手其狡&KR0219;者逋租負稅莫可誰何業經轉移)¶
(佃仍虎踞故有乆佃成業主之/謡皆一田三主之説階之為厲)甚者大租之家于粮差不自辦納&KR0010;所得¶
租留強半以自贍以其餘租帶米兌與積慣&KR0259;納户代為辦納雖有契劵¶
而無貿本交易號曰白兊徃徃逋&KR0018;官賦搆詞訟無已時其田濵溪湖坑¶
瀧為水所崩䧟田去而粮差存或民間利賣田價多而推粮数少詭秘年¶
乆以&KR0241;本户有粮而無田租可配者均號曰虗懸于官與民均病焉(龍溪/知縣)¶
(計元勛云漳民利賣田多價减則立契推粮数少致買户得無粮之産賣/户存無田之粮謂之虗懸又有&KR0020;豪之家&KR0259;受他人田地立户一利避差)¶
(一利幇貼乆假不歸遂成詭&KR0009;之懸又有買人之田但覔租利田不&KR0053;户/毎遇比徵累其賠納甚至一二十年仍不過割漸漸人亡事逺終成不了)¶
(之懸又有狡猾之徒先&KR0005;實田倍得髙價存下虗粮毎石出銀十両召賣/與人有愚而貪者受價認米自釀難觧之懸又有姦黨成群探有陞科田)¶
(米遂紏&KR0102;户連呈假公濟&KR0059;夤縁冐豁且虗懸之米豁而/無陞者有之一米両豁者亦有之種種情竇未易枚舉)其典賣不明詭¶
<pb:KR2k0037_SBCK_039-22a>¶
詐龎雜至陳奏相攻訏莫如僧田而海濵民犬牙争狺至紛&KR0242;相賊殺又¶
莫如埭田埭田者即傍海洲田也當龍澄接壌江海之中浮三洲曰許茂¶
曰烏礁曰紫泥地雖斥鹵而築長堤以捍潮水&KR0010;長泥泊乆且可田&KR0095;人¶
射利者争趋焉預輸佃價于官給長单畫分界(以某甲起/至某甲止)&KR0010;&KR0010;望水輸粮¶
然滄桑之變或不能待至垂白長子孫而不得田者有之於是展轉換賣¶
非復其故有貲力者稍築成田則喧豗四起某以閹分争某以貲本争又¶
某以舊田地毗連争其所不勝不得不依附&KR0020;門搆怨煽禍至累&KR0010;獄訟¶
而不能决僧田者漳自古稱佛國自唐迄元境内寺院大小至六百餘所¶
今廢寺多所併入而合為五禪寺(開元法濟争/衆南山龍山)帶粮米二千三百二十餘¶
石(各縣寺&KR0026;亦有苗/米帷五禅最多)或云此即五代時定撥民田給僧者也或云先年僧¶
粮㮣免差徭故民間租詭&KR0009;僧户或因而施與之僧本無田但有租亦若¶
<pb:KR2k0037_SBCK_039-22b>¶
　大租主及白兌之&KR0124;是不盡然間有之焉自成化以後凢寺田一&KR0063;徭差¶
　兵餉與民田丁米通融編派嘉靖二十七年奉部行勘合寺&KR0026;田地五頃¶
　内抽一頃徴銀(毎畆徴/銀一錢)備賑未㡬停止四十三年時軍興多故福建廵撫¶
　譚綸議寺田俱以十分為率以四分給僧焚修其六分入官(毎畆徴租銀/二錢内一錢)¶
(二分&KR0182;餉/八分粮差)是為寺租四六之法四十四年廵撫汪道昆又題請額加派民¶
　間毎丁徴銀四分米一石徴銀八分專備軍餉之用號曰丁四米八而僧¶
　與民俱重困(按黄册登帶每僧田一畆帶正耗米五升三合五勺計田一/十八畆七分該米一石舊例毎僧米一石帶租多者十一二)¶
(石少者七八石多寡相兼大率米一石得租十石今毎畆徴銀二錢是毎/米一石該銀三两七錢四分計租十石止值時價銀二両五錢至三両止)¶
(今徴餉銀至三両七錢則租價外/當賠銀七錢其法太重難以徴納)&KR0173;&KR0159;二年廵撫&KR0151;澤民又議&KR0005;六分入¶
　官僧田照租估畆畆徴銀二錢或至四錢俱于田户名下併年倍追四年¶
<pb:KR2k0037_SBCK_039-23a>¶
　開元寺僧浄慧等具奏事下本布政司轉行府議是時知漳州府事羅青¶
　霄以民間丁四米八徴太重請蠲减其半寛之(改一丁徵銀二分/米一石徴銀四分)事&KR0098;行¶
　及是議僧田擬照例半徴(毎田一畆原餉銀/二錢者减一錢)具申布政使司覆議轉詳而¶
　當事者竟持軍餉議不准减仍舊徴納云其後僧徒告累屡増减不一(萬/曆)¶
(十六年以前奉文减免四分之二毎畒止/徴銀六分後又量增二分共徴餉銀八分)萬曆二十三年户部㩀撫臣題¶
　覆僧田毎畆定徴餉銀一錢二分二十五年廵撫金學曽以倭警議増兵¶
　餉以舊例雖四分焚脩然寺大田多者所得利尚厚下所司議寺田除二¶
　千畆照舊四六給其餘悉按畆徴餉銀一錢二分惟田不及二千畆者仍¶
　其舊(後定餘田分為二八/二分焚脩八分&KR0182;餉)所徴餉倍于異時而寺田累極矣大抵漳民俗¶
　所困苦者田則浮粮虗懸及白兌&KR0259;納諸&KR0102;役法則里甲均徭驛傳苗當¶
　之&KR0124;民當直年夫保立破家寺田始則緇流以叢林為傳舎巨室以常住¶
<pb:KR2k0037_SBCK_039-23b>¶
　為竒貨或乗急稱貸以子母錢入其租則民為僧病乆之民已成業矣或¶
　經轉移数手而僧徒動以豪強兼併為名今年吿入官明年告輸餉以致¶
　重征横歛相率欲棄田而不可得則僧又為民病夫僧之田地粮差旣與¶
　民同則亦民爾今民有百畆之産經鬻他姓便非已有其子孫挾索不遂¶
　至欲以已棄之業告充公家之用不待識者知其為姦民矣今一髠抱牘¶
　而當道&KR0205;然其信請清丈則&KR0234;請加賦則聴盖此一時&KR0096;宜贍兵之䇿庸¶
　知民間剥膚及髓有不可言者乎故田&KR0095;税粮徭役諸&KR0102;非盡姦偽而不¶
　可詰在上者平其政而已遵條鞭之令則役困甦善清理之法則白兌息¶
　按甲乙而酌䖏填築之費則洲田清懲姦僧而杜絶獻餉之議則民業定¶
　條鞭法始于王宗沐所著均書中厥後都御史龎尚鵬始奏行之均書云¶
　一條鞭法者通府州縣十&KR0010;中(今每年督粮/道派徴一次)夏税秋粮存留起運額若干¶
　均徭里甲&KR0095;貢顧募加銀額若干通為一條總徴而均支之也其徴&KR0053;不¶
<pb:KR2k0037_SBCK_039-24a>¶
輪甲通一縣丁粮均派之而下帖于民備載&KR0010;中所&KR0063;納之&KR0190;于帖分六¶
限納之官其起運完輸若給募皆官府自支撥盖輪甲則遞年十甲充一¶
&KR0010;之役出驟多易困條鞭則合一邑丁粮充一年之役所出少易辦譬則¶
十石之重有力人弗勝分十人而運之力輕易舉也諸役錢分給主之官¶
承募人&KR0020;不得復取贏於民而民如限輸錢訖閉户卧可無復追呼之擾¶
均徭革定名徭編之舊照司府例納銀為募人工食費又甚便諸遞運夫¶
馬俱官吏支&KR0063;&KR0020;不得多取即用之不敢濫徴附秋粮不雜岀名目吏無¶
所措手人知帖所載(每&KR0010;/並輸)可省粮長&KR0053;頭諸費為民利可勝道哉萬曆&KR0004;¶
羅知府為正田賦議曰漳屬長泰等縣田惟一主惟龍溪南靖平和等縣¶
一田而有三主此外又有白兊之名辟如田十畆帶米九斗六升三合大¶
租人得租十石内抽岀租五六石帶米白兌與積慣豪猾代為辦納夫以¶
九斗六升三合之米&KR0010;納本折色機兵驛傳米八丁銀等項該銀一両二¶
<pb:KR2k0037_SBCK_039-24b>¶
錢有零若以十石租配之猶自足辦惟白兌家止得租五六石值銀愈少¶
而欲其辦納粮差其可得乎况此軰第貪目前小利不顧身家後患稲榖¶
入手旋即蕩費何有存留以待輸納又追徴杖併不完一二錢粮逋負詞¶
訟日興皆此之由近者南靖知縣曽球欲&KR0005;大租粮米革歸小租輸納原¶
無價買者則不必貼有價買者着令小租家貼還如小租不愿出貼大租¶
之人能照原價與小租承買者亦從其便白兌本屬影射令還業主各&KR0053;¶
米入户辦納是亦深知時&KR0102;切于為民者矣但人有貧富差等田有上中¶
下則以此法行之富民并上中則之田亦易為力行之貧户并下則之田¶
則人情未便今合酌量適中如以十畆之田為率該價銀八十両今則以¶
銀配田出銀六十両者則給與七畆五分出銀二十両則給與二畆五分¶
無銀出者則不必給此則不論田則髙下止照價銀分田則田因銀為多¶
<pb:KR2k0037_SBCK_039-25a>¶
寡無出貼承買之煩粮因田而辦納無有粮無田之病矣(按此議今亦難/行時分守道&KR0153;)¶
(政隂公武卿覆議云均平之法莫善于丈量其次即在於清查今丈量難/得其人且非一時所能幹理合行該府除長泰已經丈量南靖縣見該知)¶
(縣曽球查理外其龍溪漳浦平和海澄四縣即行各該正官乗今大造黄/冊順帶清查令各户&KR0005;實在事産另造小册明開本户實在田産若干頃)¶
(畆坐落某地名帶&KR0249;民米若干或自耕種納粮或係佃户某人認佃毎年/納租若干或田主一人自妆或大租主某人分&KR0053;若干小租主某人分&KR0053;)¶
(若干逐一查審明白如係田主一人&KR0053;租者粮差自辦無事更張外其有/大租主小租主分&KR0053;者斟酌民情土俗善為區䖏或大租併歸小租或少)¶
(租併歸多租或照租分米各自辦納大要粮出于租于使租粮相配田&KR0095;/相&KR0249;輕重適均粮額無失備造實徴文册查照徴納用垂永乆其白兊冐)¶
(頂者示諭自首改正免究前罪如仍通同隐蔽許里長知因人等首告從/重問罪田産入官虗懸粮米者責令得業人户照畒&KR0053;割崩䧟難&KR0053;復者)¶
(查勘新墾田地抵&KR0024;典賣不税契者責限三個月之内赴縣驗税姑與免/罪如&KR0046;匿過限查出依律䆒問追價入官務使積&KR0102;一洗田賦均平粮差)¶
(易于徴納小民不至偏累等因轉呈撫按詳&KR0098;事/格未行萬曆四十年龍溪知縣計元勛再申前議)而寺租徴餉過重今廵¶
撫都御史丁公継嗣始檄言寺&KR0026;田地舊例四分焚脩六分充餉厥後東¶
<pb:KR2k0037_SBCK_039-25b>¶
征事急餉苦不足舊院隨&KR0096;改二八輸以充餉原議事平即止而不虞迄¶
今相仍是遵何説也夫以四六追徴入之僧者少而岀之官者多僧已不¶
勝其困况復僧得其二官取其八除納餉外焚脩度日僧亦何所利焉于¶
是有餉無所岀棄寺而逃者有轉穙他人令之代納者甚至展轉穙賣與¶
夫挾仇盗獻盡入勢豪之家又有一種無頼遊僧入寺占㩀并其業而空¶
之餉日益&KR0635;而僧日益窘所從來矣合行酌議除設有寺&KR0026;以來原定二¶
八者仍舊徴&KR0053;外其自東征來暫改二八者田若干地若干原經免過若¶
干&KR0013;人侵賣若干俱于該府縣清查的&KR0192;造册&KR0124;報如果于僧有礙于餉¶
未甚&KR0635;損不妨照舊例四六追徴諸如&KR0020;豪盗獻與夫遊僧占據一切禁¶
革不得藉此停免反滋谿壑檄下所属遵奉行而龍溪縣備申南山寺餉¶
照復舊例廵按御史陸夢祖詳示云餉自有額清冐自可足餉寺田㡬何¶
而時時較量于二八四六之間動稱充餉乎南山等寺俱照開元寺四六¶
<pb:KR2k0037_SBCK_039-26a>¶
開徴如撫按臣言其于軫念㷀困意深逺矣哉　論曰余讀淳祐志宋侍¶
&KR0048;荘夏奏住賣寺院田状其言與朱文公真徳秀趙以夫諸君子似相牴¶
牾然其意有足師者不惟僧失業而生計日蹙其害實且移之于民今民¶
間以僧租累破産者豈少哉言贍兵食者動以為竒䇿何欤漳俗租税分¶
合所在不一善治者不易俗而化獨虗懸飛詭之害則里胥縁而為姦難¶
窮詰今第序次其畧其所未備以俟明習于錢榖者¶
四差　役法有四曰里甲曰均徭曰驛傳曰機兵里甲役起于户每百一¶
十户為一圗圗為十甲甲有長以統其十户(籍在坊謂之坊長/籍在里謂之里長)&KR0010;輪一甲¶
&KR0063;役其&KR0004;催錢粮勾攝公事而己其後官府供&KR0063;一切取辦而里甲稱累¶
均徭以十甲輪差十年一次按其丁粮多寡而均役之若上司祇候夫皂¶
筦庫之&KR0124;(&KR0063;出銀者謂之銀差/&KR0063;出力者謂之力差)驛傳役起于田以民米分别等第編夫馬¶
首(每民米一石抽四/斗五升入驛支應)備夫馬&KR0338;給口粮以待大小公役及使客之有符驗¶
<pb:KR2k0037_SBCK_039-26b>¶
者機兵以備㓂盗按丁粮通融編銀給與團操守城者為工食皆所謂力¶
役之征也而驛傳之為民害&KR0057;甚舊例(夫/馬)首截排日子依次&KR0063;當五年一¶
週謂之苗當正徳間改徴銀(毎米一石徴/銀一錢二分)觧官給發鋪陳馬匹支銀買辦¶
謂之官當未㡬復變苗當嘉靖中罷苗當又議募民之有強力者給銀養¶
贍䇿&KR0063;曰飬贍夫役又議設夫保十名於均徭内編僉專一在驛領銀供¶
&KR0063;民間一值徭編夫保家立敗每使客至驛追呼急迫或分外需索折乾¶
費用動以百計領官銀則官吏遅留扣折十不給五鄉民至捐産賠累其¶
鬻妻子殞身命者有之萬曆七年題准行一條鞭(時軍門龎公/尚鵬所建議)其法不論¶
四差通計一縣&KR0010;所&KR0063;起存支用差銀若干両俱于丁粮内均派之徴銀¶
在官而若官府所當取辦使客所當供&KR0063;在官諸役及機兵所當僱募悉¶
官為給而不與於民而里甲照舊催徴自條鞭以後有司有擅用里役者¶
法&KR0153;奏總綱機徭站名四差銀数百年民所疾苦一蠲除之小民荷國㤙¶
<pb:KR2k0037_SBCK_039-27a>¶
甚厚良法美意雖萬世守之可也¶
&KR0095;貢　&KR0095;貢物料舊俱於見年里甲丁粮内出辦正徳十五年行八分法¶
各縣&KR0063;辦物料就于八分銀内支觧本府編僉長觧買辦本色觧部交納¶
嘉靖三十七年以後徴銀同水脚銀觧布政司委官買辦本色赴京交納¶
先是觧户管觧多至破産自萬曆年行一條鞭法以後前項料銀于秋粮¶
内附徴先儘起運無僉觧買辦輸納之累民稱便矣¶
癸酉志原載寺租議寺租之由訪之故老其説不同或云前代給僧之¶
田或云檀越捨施入寺或云二者之外又有民户撥&KR0009;之田盖先年僧粮¶
槩免雜差故詭&KR0009;僧户日乆為業此亦有之但此後來之&KR0102;其間未必盡¶
然然自　國初以至于今二百餘年僧惟&KR0249;租而不&KR0249;田田土民間得相¶
買賣惟寺租不敢埋沒有田者輸租取租者納粮其來非一日矣所以拖¶
欠錢粮者盖以一僧入寺舉家父子兄弟群聚而食耗費己多又因粮差¶
<pb:KR2k0037_SBCK_039-27b>¶
浩重&KR0186;&KR0005;租榖减價預先典與富民或田户但濟目前之急不顧日後之¶
慮然及官司追併楚撻萬状不敢&KR0635;累田户者以分定故也近者軍門過¶
聼以此田多係&KR0020;豪占掌欲重加追徴以固仰之而承委官員失於奉行¶
&KR0186;&KR0005;田户拘擾重復科派甚至姦僧&KR0029;稱四六名色&KR0005;無米肥租&KR0059;&KR0046;入¶
已止存瘦田&KR0005;租虗估畆数令民倍納不知此田多是民間小户置買如¶
龍溪南靖等䖏民田帶僧租者十居三四豈可盡謂豪民設有占掌僧家¶
豈肯&KR0216;受且如海澄等䖏僧田一畆民間置買多者十餘両少者亦七八¶
両&KR0010;&KR0053;稲榖鄉斗止七八石與佃户均分一半得榖四石内除納僧租一¶
石七斗止存榖二石有零所&KR0023;無多特以生長此地當耕此田耳而乃欲¶
令其倍納軍餉在富民猶不能堪在貧民何啻剜&KR0079;如近年之事民田一¶
畆值銀七八両者納餉至十餘両徃徃相率欲棄田逃走其不釀成大患¶
者幸也今雖設法調停定價徴納然竊思田户納銀三錢與納僧租一石¶
<pb:KR2k0037_SBCK_039-28a>¶
有零其價亦頗相當但粮差未知何人供納且其間鄉斗得官斗七八升¶
者有之得四五升者亦有之斗色不齊是又難於折筭及粮差不完其&KR0020;¶
非再取於民必再取於僧既取之民又取之僧重征横歛&KR0005;何時而已也¶
近該本府知府羅　憫念僧民重困欲&KR0005;餉銀再减一錢徴納稍寛未奉¶
明示以愚膚見止是照舊田粮分&KR0249;依見行民田事例追納軍餉其&KR0249;粮¶
於寺中擇有行止身家僧以充之仍&KR0202;禁不許&KR0005;租先行賤典違者&KR0005;本¶
僧及典主從重治罪如欲照依近議另追六分軍餉不必以租估畆惟在¶
以米配租如每米一石該租十石共值時價銀二両五錢除納本折丁料¶
兵快驛傳米四并年例綱銀共該銀二両一錢餘銀四錢就&KR0005;充餉如以¶
間有䧟江浮粮或照近例再减銀二錢毎米一石止追餉銀二錢則比之¶
民田米四事例已有五倍之重其四分焚脩止追粮差免納軍餉俱於各¶
僧名下追徴不必累及田户俟地方稍寕即行停止如此則事體出於畫¶
<pb:KR2k0037_SBCK_039-28b>¶
一而各僧免陳奏之擾有司易於追徴而百姓遂田里之安矣妄議如斯¶
惟有司者裁之〇或又有云此租若不歸一錢粮不免拖欠欲令每寺止¶
留僧数名或照近議四六之数以四分給僧六分歸民通籍原額租米若¶
干&KR0005;六分之租毎石科米四升盡散與田户為業其四分者照舊取租各¶
辦納粮差中間如有冐名詭&KR0009;者許其自首還主如違查岀沒官但姦僧¶
去籍已乆米数雖載在册租額不得查考或云舊有砧基簿係元時遺製¶
具載田叚租米甚明但僧匿不肯岀或云一本在府庫求之亦無有今欲¶
清查租額必先下令各田户凢帶僧租者俱許從實報官不報者查出或¶
&KR0013;首定行沒入然後以米(配/租)使租米歸一則僧不欠粮民不苦累&KR0057;為經¶
乆可行今&KR0005;諸説俱存之以俟採擇(砧基㩀丘文荘衍義/&KR0024;漳人云站基誤)¶
塩法考　國家置六轉運以統領天下塩筴而福建有都轉運塩使司漳¶
<pb:KR2k0037_SBCK_039-29a>¶
於八閩僅䖏一焉其地東南瀕海&KR0095;人以力畫塩地為埕漉海水注之經¶
烈日曝即成塩與江淮浙諸塲煑海所成末塩稍異疑周禮所謂盬塩者¶
也(塩未煉曰盬塩/已煉曰散塩)本朝天下郡縣所在有塩粮又有塩課塩粮者畧倣¶
齊管子塩䇿計口食塩計塩籍錢之遺法凢塩皆食於官若男子以丁計¶
婦人以口計嵗各納米入官支與塩(毎丁口納米八升/支與食塩三斤)後塩不支民納米¶
如故天順間因鈔法不行乃罷米折徴鈔貫(毎口徴鈔六貫每鈔一貫折/銅錢二文中半兼&KR0053;為鈔三)¶
(貫錢/六文)弘治間鈔貫錢俱折徴銀(鈔一貫折徴銀三厘/錢七文折徴銀一分)嘉靖七年御史聶豹¶
以民間丁料銀太多請以丁料塩鈔合足其数(毎丁料銀七分八厘於内/折出止筭六分塩鈔每丁)¶
(徴銀一分八厘共/合七分八厘之数)&KR0173;慶二年塩鈔另派徴有閠年無閠月銀数有差(有閠/年毎)¶
(丁派銀一分六厘七毫八絲七忽七微四&KR0261;無/閠年毎丁派銀一分五厘四毫八絲六忽一微)是為塩粮定例而塩課者¶
<pb:KR2k0037_SBCK_039-29b>¶
則&KR0032;轉運使司召商開中給引該行塩地轉鬻而輸國課之塩也塩運司¶
故有納課塩塲凢七所其上三塲為上里海口牛田原定附海去䖏辦納¶
本色召商開中運塩由水口徃延建邵三府及所属縣轉鬻焉有引有課¶
有禁例是為西路塩下四塲為惠安潯渼&KR1801;洲浯洲(俱泉州/轄内)塩低黒商人¶
不願中納&KR0010;折銀贍軍而漳州無塩塲惟漳浦潮東等䖏有晒塩坵盤嘉¶
靖二十七年廵按胡御史委勘漳浦塩坵毎方一丈徴銀三分名曰坵稅¶
泉漳俱非行塩地無商引正課及諸禁例聴民間從便貿易或有司薄徴¶
其稅以佐軍食是為南路塩大抵塩雖漳産而直甚賤計一石所售直不¶
過二三分曬塩民原非灶户以貲直轉佃塩埕終日胼胝炎烈中所成塩¶
不過二石其間隂雨靡常不能常得塩匹夫匹婦之&KR0018;擔不能以㡬轉之¶
於淖漉荒鹵之濵而致之市落山谷或覔舟牛任載又不勝僱賃之費盖¶
用力勞而得利微甚矣惟是漳所属縣若龍巖漳平寕洋皆山邑窮僻民¶
<pb:KR2k0037_SBCK_039-30a>¶
間不能致食塩而浯&KR1801;民鬻塩者&KR0186;用海舟載至海澄歇泊埠頭轉剥小¶
舟遡西北二溪出華封徃龍巖諸邑散賣又自寕洋而上逹馬家山越永¶
安蔓延建邵所屬行塩地其徼利什倍以故漳民射利者徃徃垂涎于此¶
動以通商&KR0073;課慫當道聼而隂圗窟穴其中自&KR0173;萬以來紛紜告&KR0368;為民¶
害無已時萬曆四年題設南路分司以塩運同知一員駐劄泉州徃來于¶
漳之栁營江專&KR0358;塩(每塩三千斤税/銀一錢五分)合漳泉二府&KR0010;僅&KR0358;塩課一千八百¶
両于　國課已微而姦商牟利者藉官票賤買貴賣勒曬塩之家盡入其¶
税民大紛擾是時知漳浦縣事房寰議以為漳浦東南濵海西北負山附¶
海者魚塩居山者耕牧川陵險窄舟車不通其民或負薪米至海以易魚¶
塩或持魚塩入山以求薪米皆彼此自為相通山間之民数日食無塩則¶
病必商人領票肩塩入山行賣&KR0020;不能家給人足匪惟深山之民終&KR0010;無¶
塩而商且自病矣海濵之民一日不賣塩則饑若晒塩家必積累億萬斤¶
<pb:KR2k0037_SBCK_039-30b>¶
求富商大賈而後售不惟商人力有所不能而民先告饑矣且姦商江瑞¶
武益等皆市井游手家無儋石&KR0300;靠宦門把持中外既不能盡所産之塩¶
而買之又不能徧一邑之民而食之徒見老弱匍匐窮日之力辛勤負薪¶
米渉山谷易塩数斤輙要而奪之甚且盡其身之所有又持塩而恐嚇賣¶
者必傾其家而後已今縣民告愬鼓噪號咷若漫不加恤必激而為亂漳¶
州一府塩税不滿千両以縣計之不滿百両　朝廷&KR0358;其税一而姦商罔¶
利百倍之姦商得其利百而小民受害千倍之以百両之税病百里之民¶
必非司國計者之意况以已然之害而&KR0005;醸必然之禍豈為民牧者計所¶
敢岀哉於是逐去江瑞等令晒塩户代領商票每塩坵税及一両以上再¶
領一票聴其照舊互相交易議上塩運分司者不能奪(時漳浦一縣照晒/辦塩埕納課共銀)¶
(五百六十九両/二錢三分九厘)後因課微而官專于萬曆七年罷南路分司其税銀均派¶
二府于晒塩坵盤及載塩船&KR0215;徴納焉(蔡文聞見録云塩運分司&KR0010;計課/入不及千金而一時衙舎之建毎)¶
<pb:KR2k0037_SBCK_039-31a>¶
(&KR0010;兵卒&KR0338;粮之費不啻過之官&KR0059;塩/斤漫無稽考徒為姦民作蠧之地)未㡬而潯渼塩民施惠等復告&KR0182;餉¶
浦民亦有匿名告除坵税通商課者塩運司下其状欲籍邑之船隻為塩¶
船令装塩岀澚盡&KR0358;之知縣朱廷益申前議力爭事得&KR0230;自是漳浦塩徴¶
坵税如故萬曆二十六年有　詔遣諸中貴人分行天下大採&KR0358;而福建¶
有礦税使凢諸関津餉稅畢籍獻而塩課亦在&KR0358;中矣先是龍溪有石馬¶
鎮為諸商貨船之所徃來當事者以兵食不給量&KR0358;其貨税而塩商另自¶
為行府給票令由西北溪散行鬻諸縣(年定餉銀/六十三兩)經過所在有司盤驗之¶
及中貴人至舊商江&KR0022;輔等告援為例願増餉一倍請給憲票行塩事下¶
塩法道行運司議以為運司塩課大半取足于西路而漳属&KR0059;塩徃徃由¶
寕洋道直逹永安沙順等䖏向者塩票給自府縣尚不足以行逺若以掛¶
號之船由照賣之憲票而假之以慣販之塩徒何徃不可其&KR0020;必且由漳¶
平之新橋龍巖之萬安寕洋之馬家山直走永安沙順諸境與西路分道¶
<pb:KR2k0037_SBCK_039-31b>¶
而馳角䑸而售不至阻塞西路塩政不止矣是以一鎮之塩而貽害一路¶
之商以百金之税而阻塞萬金之課也於是石馬鎮塩票仍聼本府給與¶
而塩運司票罷不給盖自宋時汀與漳接境而龍平水頭二官舖業不能¶
罷設今龍巖漳平寕洋三縣民食不可無塩利之所在民趨走若騖非官¶
爲置&KR0358;則豪有力者專其利其&KR0020;固不可禁獨透越&KR0059;販爲西路正課病¶
法當峻防之爾若漳浦詔安海澄皆濵海産塩地民已計口輸課又按坵¶
盤而徴之稅稱網宻矣倘重爲&KR0358;禁則邉海民塩無所售&KR0018;販者無以糊¶
其口生齒繁而貧困劇必無畏死而輕犯法徃年盧溪三饒皆深山民不¶
得塩食聚爲亂害已見于前事矣凢&KR0095;人之侈言漳塩利者皆駔儈巨姦¶
不可信萬曆三十九年知漳州府事閔夢得備陳塩政事宜以爲塩政之¶
壊所在皆然然不過&KR0059;販以妨國課已耳而此中則有&KR0059;埠&KR0059;牙以剥商¶
害民其&KR0102;亦移之國課盖&KR0059;販者攘攘逐利猶虞官法繩其後稍緝之而¶
<pb:KR2k0037_SBCK_039-32a>¶
黨可立散此中之&KR0059;牙&KR0059;埠皆有力者主之而亡頼棍徒望風奔附公然¶
悍網而有司莫敢誰何坐令官引之塩屈於&KR0059;販以致延平建寕所属歳¶
銷引不及一二分職此由矣因詳其利害條為六議一曰&KR0202;透越之防漳¶
塩價賤稍運而之他貴至数倍以故行險嗜利之徒輕于犯法查自龍嶺¶
而下有浦口焉由良村山兠可接安溪之感化里自龍嶺而上有涵口焉¶
由大深可抵安溪有華口焉由溪南可抵大田自漳平而上由䨇溪口至¶
新橋羅溪西洋可抵永安又由小溪水口至大陶小陶亦抵永安又由水¶
口至萬安可通連城自寕洋而上由馬家山可抵永安是皆透越地也浦¶
口埠頭已革&KR0386;口山路頗艱若溪南新橋羅溪小溪水口萬安諸䖏皆藉¶
名官商㩀要設埠其所透越視馬家山不啻什百人但知馬家山之為尾¶
閭而不知溪南等䖏之皆漏巵也今宜於各地方&KR0202;加稽察有仍前違禁¶
透越者治如律一曰均鬻販之利漳属行塩地凢有三截自漳浦海澄詔¶
<pb:KR2k0037_SBCK_039-32b>¶
安産塩之所塩户載至石馬鎮聴民間散買散賣此一截也石馬紫泥馬¶
岐江東香洲五澚之民自石馬轉買至龍嶺丁轉賣此又一截也漳平寕¶
洋之商自龍嶺接買運至華封装包納稅載徃本縣&KR0036;賣此又一截也三¶
者之中縣商利最厚盖其居重馭輕髙下在手既&KR0139;握通邑火食之柄且¶
濳開旁徑透越之門故子錢所入恒倍其母塩户澚商比之懸矣乃有竄¶
名縣商而復至石馬與塩户交易非所稱左右望而罔市利者乎今著令¶
塩户至石馬而止石馬以西不得越焉澚商断自龍嶺而下縣商断自龍¶
嶺而上遞相灌輸各止其所庻利均而且易于稽查是亦一便也一曰酌¶
澚塩之額徃者漳塩方行無礙民間價值甚賤而境外透越亦少自寕洋¶
定包以後姦民藉官商之名以恣其夾帶而塩法始壊夫漳寕二縣&KR0010;額¶
塩一萬二千包今溢至三萬餘包矣(原包税三百六十両後/増至九百一十餘両)推求其故縁¶
徒定虗名於嶺之上而不限實額于嶺之下餘塩到嶺澚商寕肯載囬&KR0020;¶
<pb:KR2k0037_SBCK_039-33a>¶
必盡委之華封塩店以故塩店得賤&KR0053;之而&KR0059;販之塩旁溢四出也然則¶
欲清透越之源宜自定澚塩始㩀寕洋縣申稱生齒日繁額塩不足合量¶
加二千包龍巖縣節惠萬安二里量定二千五百包由華封至&KR0386;口係龍¶
溪之二十五都人烟稍衆量定一千二百包通計新舊雖似加増而實裁¶
萬二千餘包與其隂縱之以蠧法何如明寛之以惠民乎一曰清冐籍之¶
商漳寕雖云&KR0310;小以本邑之民充本邑之商豈患無人而湏借才于隣邑¶
乎前此二縣之商率皆龍溪之人夤縁投認根深蒂固莫可驅除有司或¶
一清查此軰&KR0186;百計沮撓恣行謗訕不惟事&KR0096;牽制而法紀陵夷極矣宜¶
趂此更張之會盡為蕩滌以漳平者還漳平以寕洋者還寕洋而龍巖節¶
惠萬安二里亦還之龍巖惟龍溪之二十五都仍歸之龍溪耳即&KR0095;著之¶
商亦不許豪家包&KR0259;行令各縣酌量坊里食塩之多寡每塩二百包僉商¶
一名即於本里中選誠實殷户充之不惟異縣不得闌入而他里亦不得¶
<pb:KR2k0037_SBCK_039-33b>¶
冐認庻無強凌衆暴之虞且有隨取隨足之便一曰著貿易之規五澚塩¶
船多寡不齊先年定爲分澚分日之例但徃者澚商縣商自相交易故此¶
法可行今強半爲華封之人包買包賣則所稱分澚分日徒虗語耳今欲¶
革除此&KR0102;宜以澚商縣商両相配搭每季之首本府當堂䦰定某澚某商¶
之塩賣與某縣某商大書告諭于龍嶺下使彼此各有適主而包買包賣¶
之計無所施法亦無善于此者一曰定埠頭之税漳属之塩已經計坵徴¶
餉則以漳塩行于漳境皆官塩也先是石馬鎮無税而今毎價一両抽銀¶
二分矣華封関無税而今毎塩三百斤抽銀三分矣乃寕洋毎年復徴埠¶
頭銀一百二十両不㡬于侵肌竭髓乎以此項奉院䑓詳&KR0098;登入正餉未¶
易請蠲今漳平龍巖與龍溪之二十五都既定有包額則埠頭之税不宜¶
異同且華封塩税毎年㡬及千金經今裁定頓减四百餘金&KR0005;以何者&KR0024;¶
觧監税則埠頭似不容已者除寕洋塩包税銀外餘塩一萬四千五百包¶
<pb:KR2k0037_SBCK_039-34a>¶
若徴埠税以抵華封缺額亦畧相當斯亦酌盈濟虗&KR0096;宜之術要之此項¶
名目俱非惟正之供俟罷&KR0358;之後各縣税&KR0063;一例停免是所顒望于&KR0005;來¶
而預祈于今日者也諸議俱関白院道詳&KR0098;行今漳南塩政稱畫一云¶
洋税考嘉靖中有佛郎機船載貨泊浯㠘漳龍溪八九都民及泉之賈¶
人徃貿易焉廵海道至發兵攻夷船而販者不止總督閩浙都御史朱紈¶
&KR0023;通販者九十餘人悉斬之而海禁&KR0202;三十六年海㓂許老謝䇿等突至¶
月港大殺掠明年冬誘倭㓂三千人再抵月港散刼八九都徃來浯㠘間¶
㓂累&KR0010;不息&KR0095;人乗機為叛號二十四&KR0005;沿海騷然四十三年廵海道周¶
賢宣計討平之其明年奏設海澄縣治&KR0173;&KR0159;&KR0004;年廵撫福建&KR0151;澤民題請¶
開海禁准販東西二洋通政唐順之有云國&KR0004;浙福廣三省設三市舶司¶
在浙江者專為日本入貢帶有貨物許其交易在廣東者則西洋畨舶之¶
輳許其交易而抽分之若福建既不通貢又不通舶而　國&KR0004;設立市舶¶
<pb:KR2k0037_SBCK_039-34b>¶
之意漫不可考矣舶之為利也譬之礦然封閉礦洞驅斥礦徒是為上䇿¶
度不能閉則國&KR0053;其利&KR0096;而自操之是為中䇿不閉不&KR0053;利孔漏洩以資¶
姦萌嘯聚其間斯無䇿矣今海賊據浯㠘南㠘諸島公然畨舶之利而中¶
&KR0095;之民交通接濟殺之而不能止則利&KR0096;之在也宜備查　國&KR0004;設立市¶
舶之意母洩利孔使姦人得乗其便其于海禁利害晰如也然市舶之與¶
商舶其説稍異市舶者諸夷船泊吾近地與内地民互為市若廣之濠鏡¶
澚然商舶則&KR0095;著民醵錢造舟装&KR0095;産徑望東西洋而去與海島諸夷相¶
貿易其出有時其歸有候廣洋巨浸船一開颿四望惟天水相粘無畔岸¶
而海人習知海道者率用指南針(即羅/經)為其導嚮相傳有航海針經針或¶
单用或指兩辰間以前知某洋島所在約更時當行水路㡬許打量水深¶
淺㡬托(方言㡬仭/為㡬托)海中島㠘作何状某洋礁險宜慎或風雲氣候不常以¶
<pb:KR2k0037_SBCK_039-35a>¶
何法趋避之異時海販船十損二三及循習于常所徃來舟無恙若安瀾¶
焉盖海濵民射利精如此東洋若吕宋蘇禄諸國西洋暹羅占城諸國及¶
安南交趾丨皆我覊縻属國無侵叛故商舶不為禁(東洋有吕宋/沙瑶/玳&KR0536;<折 t="33"/>屋同/宿霧)¶
(文來<折 t="33"/>南旺<折 t="33"/>大港/麻里吕/米六合<折 t="33"/>呐嗶嘽<折 t="33"/>磨荖英<折 t="33"/>筆架山宻㕍<折 t="33"/>中&KR0022;<折 t="33"/>以寕/髙薬武運/福河崙/岸塘/吕蓬/西洋有下)¶
(港<折 t="33"/>暹羅<折 t="33"/>舊港<折 t="33"/>交趾<折 t="33"/>東埔寨/順化/大泥/烏汀礁林/新州<折 t="33"/>丁機宜<折 t="33"/>順塔<折 t="33"/>占城<折 t="33"/>庥六甲/啞齊/交&KR1435;吧哪/彭西寕/陸)¶
(坤/&KR0032;<折 t="33"/>占陂<折 t="33"/>高趾州<折 t="33"/>篱木<折 t="33"/>髙堤里隣<折 t="33"/>吉連单<折 t="33"/>柔佛<折 t="33"/>吉寕&KR0022;日/安丁義里/遅悶/蘇禄/班隘/又有鷄籠淡水/不係東西洋)¶
(船/数)而特嚴禁販日本者比于通畨接濟之例先是海澄未置縣時有靖海¶
舘以通判一員司廵緝其後請設海防同知易靖海舘為海防舘萬曆二¶
年廵撫劉堯誨題請舶稅充餉&KR0010;以六千両為額委海防同知專督理¶
之刋海税禁約一十七事(時海防同知/沈植條陳)其禁壓冬議以為過洋之船以東¶
<pb:KR2k0037_SBCK_039-35b>¶
北風去西南風囬雖囬緩亦不過夏惟自倭囬者必候九十月間風汛且¶
日本無貨祗有金銀凢船至九十月方囬又無貨物者明係展轉交倭縱¶
有給引仍坐以通倭罪同䑸船夥及澚甲等許其舉首給賞之于時凢販¶
東西二洋鷄籠淡水諸畨及廣東髙雷州北港等䖏商漁船引俱海防官¶
為管給每引納稅銀多寡有差名曰引税(東西洋每引納税銀三兩鷄籠/淡水及廣東引納税銀一両其)¶
(後加增東西洋税銀六兩鷄籠淡水稅銀二両萬曆/十八年革商漁文引歸沿海州縣給發惟畨引仍舊)毎請引百張為率隨¶
告隨給盡即請継原未定其地而亦未限其船十七年廵撫周宷議&KR0005;東¶
西二洋畨舶題定隻数&KR0010;限船八十八隻給引如之後以引数有限而&KR0059;¶
販者多増至百一十引矣其徴税之規有水餉有陸餉有加増餉水餉者¶
以船之廣狹為凖其餉出于船商陸餉者以貨之多寡計值徴餉其餉出¶
<pb:KR2k0037_SBCK_039-36a>¶
于舖商又慮有藏匿禁船商母&KR0186;起貨以舖商所接買貨物&KR0063;税之数給¶
號票令就船完納而後許鬻賣焉(西洋船面濶一丈六尺以上者徴餉銀/五両每多一尺加銀五錢東洋船頗小)¶
(量减西洋十分之三陸餉胡椒蘇木等貨計值銀一両者徴餉銀二分鷄/籠淡水名曰小畨地近船小毎船面濶一尺徴水餉銀五錢陸餉亦如東)¶
(東西二/洋之例)加増餉者東洋中有吕宋其地無出産畨人率用銀錢(錢用銀鑄/造字用畨)¶
(文九六成色漳/人今多用之)易貨船多空回即有貨亦無㡬故商販囬澚征抽水陸二¶
餉外属吕宋船者毎船另追銀百五十兩謂之加増(後各商苦難輸納萬/曆十八年量减止徴)¶
(一百二/十兩)每年至五六月七八月間風汛屇期各商船囬至海外俱由南澚¶
浯銅諸水寨及島尾濠門海門各廵簡司信地經過隨報府縣及海防舘¶
逐程撥船䕶送防㓂掠其實稽察&KR0046;匿餉税者云自萬曆四年餉溢額至¶
一萬両刋入章程錄至十一年累增至二萬両有餘二十一年報倭警禁¶
<pb:KR2k0037_SBCK_039-36b>¶
止通販而海濵民苦爲生難&KR0186;違禁&KR0059;下海或假借縣給買榖捕魚之引¶
故越販於是廵撫許孚逺深念之恐復爲變如嘉靖時岀示招諭凢留販¶
人船不論從前有引無引日逺日近俱准駕囬照例報官納餉一切&KR0059;通¶
及壓冬情罪悉宥免是時越販商人胡䑓謝楠等二十四船聞撫綏令皆¶
駕船囬澚報餉與正引之商一例徴納二十二年餉驟溢至二萬九千餘¶
両然則海民趨利之情與商舶通塞之利病其大畧可暏矣其後當事者¶
疑税餉多寡海防舘所報不盡始議倣各䖏関税之例&KR0010;委各府佐貳官¶
一員輪管之示清核母專利窟而泉州以兵餉告匱分廵興泉道建議于¶
泉州中左所設官抽餉如漳之海防例令漳民販西洋泉民販東洋母相¶
攙越事併下府議時漳民紛稱不便乃具詳言本府属縣&KR0010;派額餉数少¶
民又多逋軍需徃徃告匱即&KR0173;&KR0159;間開設海澄舶税僅数千金萬曆間増¶
至一萬両以此佐之猶且不敷動請司餉濟給考之累年各請發司餉二¶
<pb:KR2k0037_SBCK_039-37a>¶
萬両徃牒具在也迨十三年以後舶税増至二萬餘両兼以㮣府尺&KR0095;半¶
㕓凢属官者靡不括以充餉即鐡爐牛行渡船網稅摉無遺利始免仰給¶
司帑然亦必縣餉舶税盡数徴完方克有濟查見在十縣餉額共三萬七¶
千七百九十餘両凑舶税二萬餘両大都在六萬上下而水陸官兵月粮¶
脩船置噐犒賞諸費&KR0010;不下六萬兩如萬曆二十一年禁海餉絀則括府¶
縣帑藏及借諸站剩等銀支用豈有羸餘積藏於庫哉漳泉均為海郡兵¶
餉並属喫&KR0131;餉在漳則漳利餉在泉則泉利其便均也漳餉匱則請在漳¶
泉餉匱則請在泉其不便亦均也今欲以東西洋分属漳泉割漳餉以贍¶
泉兵不惟漳之兵食無所措給從此&KR0059;販之徒縁為姦利不漳不泉東影¶
西射公然四岀不可究詰者又當什百於昔日本府籌之未見善畫在彼¶
府計其無&KR0102;何如耳惟是&KR0358;税不專責于海防官聴上裁於是漳泉分販¶
議罷不行而題　請改設餉館給関防㑹　上方大&KR0358;天下関税二十七¶
<pb:KR2k0037_SBCK_039-37b>¶
年中貴人㗸　命至閩凢山海関津之税畢蒐羅以進　内帑而舶税歸¶
内監委官徴&KR0053;矣(時議委三司首領一/員與内監委官恊&KR0249;)于正稅外派辦進方物費不貲重¶
以委官需索&KR0095;人狡譎無忌憚者投充爲廵攔恣擾害漳民情用洶洶焉¶
頼有司調停安輯之不爲變而是時漳泉民販吕宋者或折閲破産及犯¶
壓冬禁不得歸流寓夷&KR0095;築廬舎操傭賈雜作爲生活或娶婦長子孫者¶
有之人口以数萬計而同安人張嶷者繆奏言海有機易山與福建相近¶
地産金若採取可得成金無筭有　詔遣中貴人委官徃勘視而吕宋畨¶
聞之大恐以中國&KR0005;畧取夷地諸流寓人皆内&KR0063;也於是盡坑殺漳泉民¶
之在吕宋者以二萬人事聞張嶷以欺罔首禍寘極刑三十四年有　㫖¶
封閉天下礦洞其各省直税課令在所有司照常征觧　命甫下海内忻¶
忻有更生之望而所在税監仍奏請轉觧税課及辦進土産方物且言税¶
歸有司于地方無所事事乞召回于是　㫖紛出先後互異税銀准觧工¶
<pb:KR2k0037_SBCK_039-38a>¶
部又總觧税監分進内庫&KR0095;産方物准折辦又　勅該監照舊辦進其布¶
政司銀既彚觧而税監者又欲州縣有司徑觧及代辦方物有司莫知所¶
適從事紛然乆之布政司乃具咨呈户部請畫一而部咨回覆以藩司一¶
&KR0022;之主若金花税粮等銀何莫不由藩司而州縣敢于徑觧乎近者南贛¶
廵撫題奉眀㫖各䖏税課都着&KR0124;總觧稅監分觧&KR0063;用是各䖏者指各¶
省直言也&KR0124;總觧監者明令布政司&KR0124;&KR0291;也若田州縣徑觧當云各觧何¶
湏&KR0124;總爲乎&KR0095;産方物乃稅監芹曝之誠非有司貢獻之禮撫臣既題准¶
折辦及措䖏加平等費續奉明㫖照舊辦進並未有有司備辦之㫖謹¶
始慮終正在今日該省撫按亟當移㑹該監備&KR0005;歷來　明㫖開導其詳¶
使知&KR0124;總二字㫖意昭然徑觧之舉終屬悖謬矣自是議稍定當事復¶
申前餉舘委官之議以海澄洋税原議輪委各府佐貳徴&KR0053;但外府之官¶
逺來住劄非便而増設供&KR0063;人役所費亦繁不若于本府佐貳五員内&KR0010;¶
<pb:KR2k0037_SBCK_039-38b>¶
委一員管理事無專屬既於原議不悖且于事體為宜議&KR0098;行本府官承¶
委&KR0010;一更代云先是&KR0300;礦税為羽翼者探知海夷有别種號紅毛畨饒財¶
寳擅給中使文移招諭以來船泊彭湖其人非東西洋種人髮純赤強而¶
多力以船為家于海島諸港門販鬻為生涯其船宏壯甚出沒海洋怒濤¶
中亡所損為兵噐自䕶衞若佛&KR0048;機銃發貢銃之屬亦甚具其交易頗以¶
信義怒&KR0186;殺人海島中諸夷恒畏避之利中國羅綺繒布噐皿諸貨諸姦¶
人㗖以利謂漳之南澚彭湖島可以市舶紅夷者以為信至凢数船事聞¶
撫按行守廵道議以市舶必不可許且奏下兵部覆䟽請　明㫖詰責中¶
使令所在守&KR0005;督信地兵嚴拒之紅夷船始去而漳泉間射利者意&KR1333;&KR1333;¶
以為此不費航海而坐&KR0053;逺夷珍寳利百倍若之何乎失之嗚呼其亦不¶
思甚矣哉夷性無常非我族&KR0124;而海邉惡少民&KR0057;習狙詐無事猶&KR0005;勾引¶
接濟為㓂攘地况日夕與豺狼䖏非欺&KR0018;貨物激怒夷而至為變則&KR0005;為¶
<pb:KR2k0037_SBCK_039-39a>¶
隂陽播弄㗖夷以玉帛子女而為之嚮導患之至也其何日之有若嘉靖¶
中倭宼藉入貢蹂躙寕紹間皆起于市貨不售&KR0095;人貪戾無行者為構誘¶
煽亂禍蔓延至不可觧殷鑒不逺為閩計可復爾耶或曰紅夷性撲直非¶
狡倭比是又不然獨不聞廣香山之有澚夷乎其&KR0004;亦㝷常販易今結聚¶
日衆盤據濠鏡澚諸作姦犯科者悉亡命藏匿其中築崇城百雉阨險阻¶
兵&KR0020;駸迫于省㑹若癭之附項疽之附骨治之不可養之日深當事者厪¶
以為&KR0104;矣今之紅夷其疆鷙出澚夷上邇年與澚夷争市舶地相賊殺廣¶
之海上澚夷&KR0186;不勝而髙峻其城郭以防禦之其人魁偉者殆防風氏之¶
骨專車焉可玩其狡不如倭而垂涎以為利薮此姦人之以國為甞者也¶
第今東南隐患又不但此頃撫臣奏言閩地斥鹵磽埆田不供食以海為¶
生以洋舶為家者十而九也况今軍需國課半取給于市艘豈能禁之不去¶
但姦民有假給由引&KR0059;造大船越販日本者矣其去也以一倍而慱百倍¶
<pb:KR2k0037_SBCK_039-39b>¶
之息其來也又以一倍而愽百倍之息愚民蹈利如䳱其于凌風破浪直¶
&KR0367;息視之違禁&KR0059;通日益月盛有暗結婚姻有&KR0059;受夷職甚者或賣船以¶
資敵我無晋魏綘之五利而彼饒中行説之三窟長此安窮况今琉球告¶
急屬國為俘而沿海姦民揚㠶無忌萬一倭奴竊據窺及鷄籠淡水此軰¶
或從而勾引之門庭之宼可不為大&KR0104;乎請申&KR0346;沿海清查由引&KR0202;禁壓¶
冬不許&KR0059;造違式大船及以引餉事&KR0096;歸海道管覈便䟽下兵部覆如議¶
行而沿海民大&KR0219;猾及慿藉有&KR0020;力者借東西洋由引而潜趨日本時時¶
有之禁雖&KR0202;未全戢論曰海舶非正賦也而志之賦役何居嘉&KR0173;之際¶
月港之亂余不&KR0216;聞焉自設縣弛海禁以來使穰穰者&KR1405;于利潛銷磨其¶
不逞吾又得操其什一以資軍匱庸詎非算乎顧今東西洋利䆮薄賈人¶
侵假而闌入倭境又重設額外之征横徴歛以困辱之獸窮則逸鳥窮則¶
攫况輕悍習亂者其又曷不至焉嗚呼謹衣袽者念之哉¶
<pb:KR2k0037_SBCK_039-40a>¶
雜項餉税　漳自軍興以後軍費日重正賦之外有加派有改派有措䖏¶
加派者舊額所無如丁四米八之&KR0124;是也改派者係别項原額錢粮但改¶
他用如抽觧倉米扣觧水脚之類是也措䖏者計出苟且濟急一時如寺¶
租塩稅之&KR0124;是也先是府有税課司縣有稅課局嘉靖中裁革司局官止¶
令府縣帶&KR0249;(今無/徴)而又有魚課鐡課雜色課諸&KR0124;魚課者&KR0358;取魚利漳州¶
不設河泊所而魚課米之征各縣帶&KR0249;(先年納米弘治七年御史吳一/貫奏准毎石通徴銀三錢五分)&KR0010;¶
觧銀于布政司充兵餉鐵爐課者閩中古有官坑冶而若龍溪龍巖長泰¶
漳平皆産鐡地天順間徴鈔正徳以後折徴銀俱於爐户徴納(龍溪鐡爐/二十四所)¶
(龍巖鐵塲一所長泰鐵爐四所漳平鐵爐/一所課銀甚微今増至二百九十餘両)雜色課者酒醋房屋諸税舊折¶
&KR0053;鈔貫後改入八分料銀内支辦今亦有新增充餉者而商税多者毋過¶
于畨舶引貨别有攷大率為措䖏兵餉而設山海川澤諸利搜括無遺矣¶
屯田考　國&KR0004;制天下所在衞所分軍立屯堡且耕且守約以十分為率¶
<pb:KR2k0037_SBCK_039-40b>¶
七分守城三分屯耕盖倣古屯營法云其法毎屯百户一員統旗軍一百¶
一十二名毎軍給田三十畆&KR0010;輸正粮十有二石餘粮如之以正粮給本¶
軍餘粮以給官旗月俸及守城軍士之用俱于屯所置倉妆貯其口粮就¶
倉給支洪熈元年以屯軍辦子粒艱難令减半餘粮徴六石其正粮免徴¶
&KR0234;自給遂為定例漳州府置衞者二(漳州衞/鎮海衞)為守禦千户所者四(龍巖/陸鰲)¶
(玄鍾/銅山)軍人分三七屯守而屯軍所受田率二十九畆(或二十八畆零/或二十七畆零)年¶
納粮六石謂之細粮而永寕泉州二衛者故泉州轄也屯軍或於龍溪或¶
于漳浦南靖長泰等䖏屯種盖舊制屯無定在擇便開墾故犬牙參錯如¶
此其後粮有本色有折色本色輸米俱衞&KR0249;屯官催徴而府&KR0249;粮佐貳官¶
一員監同&KR0053;支折色每粮一石徴銀二錢五分則&KR0249;粮官徴&KR0053;觧部而省¶
有屯田僉事一員總理之海内承平乆屯日廢圮至正徳末年而甚嘉靖¶
初　詔言國家設立衞所置屯田令軍士耕種納餘粮以充税餉近法乆¶
<pb:KR2k0037_SBCK_039-41a>¶
人玩姦豪官舎軍餘等覇占多有各該廵撫督率&KR0249;屯官查某衞某所屯¶
田若干頃分屯軍若干名其係年乆故軍之田&KR0234;各官舎軍餘領種如軍¶
存無田力作者查令退還其領種故軍之田以人户為限(人一分/户二分)餘退還¶
以給新附無業之軍内有田園廬舎脩種已成願賣者聽平價售值管屯¶
官具查覈上其要于部以聽會令具下兩京各衞所於是屯軍失額事故¶
者諸舎餘人等得撥給頂種及新開墾田地亦撥舎餘耕種各辦納折色¶
銀觧部毎粮一石折銀二錢五分謂之新増粮銀而續所清丈出失額事¶
故者亦輸折色如新增之例謂之續增粮銀而衞與所一例徴&KR0053;矣乆之¶
屯軍復&KR0059;相典代或力不任耕而抛荒逃竄民間冐名頂占或有田無軍¶
或有軍無田或一軍&KR0024;三四屯一屯而二三軍共者有之萬曆&KR0004;知府羅¶
青霄議以為舊例屯軍一名配正軍一名邇來各衞所動稱軍士逃亡然¶
軍雖逃亡而田不與之俱亡若欲清查不必以軍㝷田惟在以田㝷軍令¶
<pb:KR2k0037_SBCK_039-41b>¶
毎縣于民田之外取具隣里結状查係屯田界叚逐一丈量毎三十畆為¶
一分屯軍一丁配正軍一丁如有田而無軍者即係包占&KR0202;行追究務足¶
屯軍正軍之数如此則不惟田不隐匿而軍亦不至缺伍軍食足而&KR0102;可¶
清矣先是衞所舎餘頂&KR0024;故絶軍田者量輸銀入官稱穙佃萬曆五年行¶
清丈法十五年以所丈量各屯田畆之数具報于督屯道給由帖若某叚¶
落坐址某鄉或本户軍或頂故軍田若干畆&KR0010;&KR0063;納本折色若干石備書¶
于帖諸屯軍及舎人餘丁受田者各付一為照謂之屯田帖而總其数于¶
管屯官所自是漳屯政稍有緒然當履畆時坵叚廣狹&KR0020;不能無&KR0102;&KR0046;其¶
侵占迷失肥磽互換民與軍相為比鮮舉首即舉首未必盡實屯由雖具¶
終不能禁軍貧者之以由帖為貨也邇者當事䟽請欲大行清理委官按¶
坵叚㝷索舊額混占者奏　請追奪䟽得㫖第部覆議有云海内屯政之¶
&KR0102;至今而極其始軍有逃故而田有頂代既則典賣相仍而田歸豪右之¶
<pb:KR2k0037_SBCK_039-42a>¶
手又乆則坵叚換移而屯失本來之額粮日以逋軍日以耗雖履丈量而¶
不可清懸厲禁而不可革也時有清理屯田之議則亡頼又得因以為利¶
而豪巧猾者又從而隂陽其間公舉&KR0059;首肩摩踵接断墨未乾侵冐如故¶
撫臣所謂有司不果于奉行姦猾得肆其變亂者亶其然乎切惟欲行清¶
屯之法而無撓法之害莫若就額粮之完欠而分别之有田無軍田必&KR0020;¶
占有屯無粮屯必迷失就中而為之清理庻有當焉果有清岀屯地以養¶
軍丁以充貼駕餉不増而兵足用䇿無便于此者獨刁軍暗受&KR0020;賄告訐¶
蝟興得田入手潜復典賣則前&KR0102;未清後害相踵或有司不自躬親而委¶
之佐領其間&KR0102;端尤難窮詰要在設法之詳審委任之得人何如耳使法¶
禁行而豪右屏息公家利而閭閻不擾則善矣大都屯政廢弛不獨漳一¶
郡所在皆然今漳鎮二衞及四守禦所催徴如異時而泉州永寕二衞軍¶
自正統間取囬守城及逃亡事故&KR0057;多奏撥金門髙浦二千户所軍人耕¶
<pb:KR2k0037_SBCK_039-42b>¶
種納粮本折色如例然亡慮皆民户頂種者矣論曰古者兵農合一之¶
制今屯田為近然其&KR0102;也屯軍徒&KR0009;空名而田非其有矣異時以典賣軍¶
田為諱今民間&KR0139;然相授受按畆估值其價㡬與民田埓雖屡下清覈之¶
令不能禁嘉靖中兵部尚書胡世寕有云各衞三分之田軍多抛荒而民¶
墾納粮若一一清奪還軍非惟失利而且失民不為有益盖難之也舊例¶
軍民田存留本色俱派倉上納後民米盡改折而屯粮輸倉猶仍其舊屯¶
以贍軍若新増續増田之折銀觧部非制矣近受田者徃徃憚納本色而¶
潜輸折價倉&KR0067;之数有名無實&KR0010;稍荒歉米值踴貴而貧軍&KR0186;無以糊其¶
口猝有不虞能堪守圉&KR0088;竊謂欲清屯政與其舉行丈量之法徒滋紛&KR0349;¶
不如覈實本色俾無&KR0635;額而窮治其藉口拖欠者則所懲有限而要挾求¶
索者不至蔓延若曰客兵餉不足當盡籍諸屯田為兵餉&KR0135;則今山海関¶
津括無餘利猶未足供冗食而欲取給于清丈屯畆顆粒之嬴餘其難矣¶
<pb:KR2k0037_SBCK_039-43a>¶
哉¶
兵防考洪武三年置漳州衞指揮使司其屬爲經歷爲鎮撫爲千户所¶
者五五千户所各綂百户若鎮撫後設鎮海衞所綂亦如之又置陸鰲銅¶
山玄鍾守禦千户者三衞軍可五千餘人所軍可千餘人耕其屯田而食¶
之成弘間又調鎮海之後千户所戍龍巖而以漳州衞之後千户所戍南¶
詔此衞所始末之大較也銅山漳濵海之重鎮也　國&KR0004;遣江夏侯周徳¶
興入閩築城備倭置五寨銅山其一焉寨在井尾澚景泰間移今西門澚¶
初以衞官有才望者統其事而後更以欽依把總一人玄鍾澚屬焉(籌海/圖編)¶
(日漳州府所轄漳浦一縣最近海㠘設水寨者二銅山西門澚爲把總水/寨而玄鍾則受其節制者也故今止以五寨爲名嵗撥鎮海漳州永寕衞)¶
(及玄鍾銅山所軍分畨廵哨而北自金石以接/浯㠘南自梅嶺以逹廣東險阨所係匪淺淺也)&KR0173;慶六年知府羅青霄議¶
<pb:KR2k0037_SBCK_039-43b>¶
置&KR0095;兵五營分鎮諸䖏或廢或存萬曆&KR0004;年又為銅山置浙兵營而郡西¶
之浙兵營則自萬曆十一年為吳䨇引唱亂而設盖主與客交駐云彭湖¶
在漳泉海外與倭僅隔一衣帶水嘉靖以來曾一本林鳯軰徃來嘯聚其¶
間数為邉患壬辰朝鮮告變時傳倭且南侵當事謂不宜坐棄彭湖為設¶
官兵㩀險戍之又慮孤島遥懸汛期分諸寨兵遞為聲援以水犀杜其鳬¶
貕此營寨始末之大較也漳入明故領縣五成化間以温文進之亂割龍¶
巖居仁等五里置縣漳平謂險逺難制也正徳間象湖諸䖏亂起䖍撫都¶
御史王守仁督兵討平之復采鄉三老議以為蘆溪等䖏地里遥逺政教¶
不及醸成大禍今動三軍之衆合二省之威雖曰殱厥渠魁掃除黨類特¶
一時之計未為乆逺之規乞於河頭中營&KR0264;設縣治引帶汀潮喉&KR0109;清寕¶
政教既敷盗賊自息上䟽請于　朝置平和縣嘉靖初以南詔廣宼出没¶
置詔安縣月港者龍溪海上一大都㑹也自内外賊盤據為難烽燧傳警¶
<pb:KR2k0037_SBCK_039-44a>¶
&KR0010;無虗日都御史朱紈䟽請建邑不果後郡守唐九徳力持其議都御史¶
汪道昆為更請置縣海澄而是時又以&KR0004;平蘇阿普等於殺狐嶺割龍巖¶
之集賢里置縣寕洋　國家剖牧民之符非惟臨長百姓夫亦以父母孔¶
邇威信易敷赤子潢池弄兵自息設險守固勝于数十萬甲兵也郡又有¶
海防同知春秋防汛近又特設督捕通判駐雲霄丞主海上事而别駕職¶
内賊此郡邑始末之大較也漳初未有大帥建牙者嘉靖二十八年以軍¶
興設&KR0153;&KR0005;一人三十五年益以水陸&KR0153;&KR0005;二人三十八年請分福建為三¶
路三&KR0005;軍主之其駐漳者為南路所轄自詔安廣東界北逹祥芝蓋鎮漳¶
而兼控泉矣先是南澚尚未開府毎汛期專駐玄鍾後南澚既設移駐銅¶
山萬曆二十年議者謂偏䖏一方移駐鷺門居中調度焉而南澚者在閩¶
廣交夙為逋薮吳平許朝光巢穴於山曾一本林道乾游魂於海至合兩¶
省㑹勦始平迨議善後題設副總兵官恊守漳潮拓地剙鎮無事則玉斧¶
<pb:KR2k0037_SBCK_039-44b>¶
彈壓有事則金鉦窮追兼制兩省秩亞驃姚此&KR0005;帥始末之大較也夫弘¶
正以前承平既乆人不知兵故規制尚畧嘉&KR0173;之間所部雲擾&KR0010;&KR0010;苦兵¶
故規制䆮詳然衞所官大則金緋小亦列校&KR0010;糜月俸錢甚奢其錚錚者¶
多脱頴以岀樹勲他䖏而卑者長旁棨㦸乗堅䇿肥刻削自封恣睢自豪¶
至不識韜鈐為何物&KR0062;塲為何事告以鼓鼙聲心悸欲絶且慿空頓于户¶
下安望其緩急使乎若正統鄧茂七之宼指揮顧斌擁兵銅陵募敢死士¶
入衞遂大破賊二百年來一人而已彼鎮海為饒賊所䧟諸&KR0005;束手坐&KR0026;¶
板蕩此曹之&KR0079;豈足食哉至於衞所軍世守尺籍執其鈍噐不能刑鷄鶩¶
無論即戎脱有變棄甲不暇耳國家養兵世世僅得其空名宇内皆然不¶
獨漳也正統天順間所在招募丁壮為民兵(即快手機/兵之属)而廵司故有弓兵¶
俱有司操練然今民壮僅供公門役使弓兵所緝里閈鳴吠及負擔興販¶
而已議者始復仰借于客兵乃客兵之大利大害亦畧可言方嘉靖&KR0166;沸¶
<pb:KR2k0037_SBCK_039-45a>¶
時海内名&KR0005;如戚継光俞大猷俱綂重兵入漳征勦海上父老猶能言継¶
光時事賊圍&KR0012;城急復四岀摽掠父老扶携登望女墻上冀援兵旦晚且¶
至嗣見逺煙数&KR0039;影響似旌旂状忽炮響官兵業抵近郊與賊接&KR0062;大破¶
之盖継光每出師或急或緩人莫能測賊偵継光方與所在當道&KR0172;飲觧¶
甲犒師似未即發継光已夜從間道急進岀沒甚神賊猝不意&KR0186;狼戾死¶
甚衆云蔡陂之役賊又預度継光當至設伏待之卒然蠭起兵為少却継¶
光斬前怯者數人身自督&KR0062;賊竟潰四十四年海寇吳平㩀梅嶺継光兵¶
來賊遁入南澚継光追撃之俘斬萬五千人賊潛遁赴海而漳遂平自漳¶
中賊奴而継光之功亦與之終始漳人為之語曰俞龍戚虎殺賊如&KR0095;皆¶
他路兵也然事急則徴召事平&KR0186;復遣去徴召至而屠戮者已饒受其禍¶
矣故邇者為客兵置營居守如土著顧在壬戌&KR0153;&KR0005;楊縉以東筦兵來願¶
為漳備禦賊實約東筦兵為内&KR0063;縉下令漳民不得夜開門開門&KR0186;兵之¶
<pb:KR2k0037_SBCK_039-45b>¶
漳大駭諸生相率詣當道固争富家夜自為登埤固守不呼而集次日清¶
明東筦兵從南郊辱人婦女睥睨殺人郡守始下令鄉兵截殺之湏&KR0119;東¶
筦兵頭腦&KR0013;地幾盡所部始寕萬曆癸未吳䨇引之事覺就誅也有司者¶
慮之議駐客兵于西郊其後長泰囚越獄刺殺縣令囚實與客兵約為外¶
&KR0063;先一口客兵以庭毆羅中軍有信改期不得逹囚出登城四顧外無援¶
者始就擒雖社稷有靈未㷔旋熄不可不謂徃事之明鑑也夫漳所最苦¶
者莫如倭嘉靖時閩浙&KR0004;置廵撫則以倭故倭非能自來也起于中國之¶
民為之鄉導都御史朱紈練兵甲&KR0202;紏察按諸通海者若干人悉誅之紈¶
竟為朝議所中忿恚自殺舶主土豪益自喜為姦走波濤中交相徃來後¶
乃大舉入㓂而海㓂&KR0063;之至䧟城郭禍墳墓男女駢戮逺近震駭此亦神¶
人之大痛矣網以亂至而宻宻則己晚網又以亂觧而踈踈則安窮比&KR0010;¶
海濵人視越販為常事詭給沙埕引無不詣山城君者當事憂之&KR0202;為令¶
<pb:KR2k0037_SBCK_039-46a>¶
與民更始有更犯者無赦夫越販起于富人射利其意元非勾賊唯是輸¶
其寳貨露其情形此其漸不可長者耳禁越販自是防倭急務未可謂越¶
販之門一杜而倭便不復來也海上行刦何䖏無倭奴犯漁舟居賈舶旋¶
復散去不逞之徒搏手無生活日覬波心與夷雜䖏彼狡焉有窺中國之¶
心何日忘之中山之藩破矣長蛇封豕薦食未央故待敵宜預也嚮者夷¶
從西方來賈胡别種也髮盡赤巨艦迎波結中貴人以互市請如東粤香¶
山故事當事持不可&KR0153;&KR0005;施徳政躬抵彭湖宣威耀武與夷相持者乆之¶
夷乃去其後数&KR0010;更入海上申前請益力當事&KR0202;緝居民不得與售一錢¶
乃更掉指東粤以徃若軰僅以聲&KR0020;恫喝然舟大不便動轉即有變火攻¶
可燼耳防之無使登岸彼&KR0005;自消其食指威之無使見瑕彼&KR0005;自戢其殺¶
機後此出沒尚未有常也故防敵宜周也　國家皇靈旁暢然二百年中¶
深山窮谷之區小醜間發始而䑕竊継而狼噬驅之則終獸散至二十四¶
<pb:KR2k0037_SBCK_039-46b>¶
&KR0005;而禍烈矣(丁巳間洪廸珍等二十四人共造二船接濟畨舶/因以為號其後據巢殺掠官兵不能制詳見兵亂)鯨鯢之不¶
浄以煩縣官安能便置反側于度外萬曆以後帶牛佩犢之萌旋就誅㓕¶
然餘黨尚未悉散徃者漳浦見告人或訝其太張皇然與其張皇也猶勝¶
坐視必以踪跡之尚未露也而㮣置之罔聞人心愈怠城守愈踈脱有真¶
&KR0031;烽火在庭而不悟矣詎細故哉語云涓涓不止流為江河今近郊之内¶
夜半殺人刦掠財物肆行無忌比比有之夫固揭竿之漸也故緝敵宜&KR0202;¶
也漳浦林太史偕春之論兵防曰築&KR0095;堡練鄉兵而又以外賊宜守内賊¶
宜攻纚纚甚悉此自倥&KR1555;時事非所施于承平且衞所營寨諸軍是亦鄉¶
人也是在練之而己客兵乆于吾&KR0095;耳目肝腸豈盡異&KR0124;是在制之而已¶
張萬紀為銅山把&KR0291;毎雨雲隂晦意賊且岀&KR0186;駕小舟身携一劍以驍勇¶
數軰自隨装束如漁人因以誘賊賊相遇手自擊殺之或死或縛萬紀雖¶
屡經險阻神意逾王海上数年間得安枕無恐者則萬紀力為多是外賊¶
<pb:KR2k0037_SBCK_039-47a>¶
未嘗不可攻也頃&KR0010;中丞䑓廵歷海上一切與&KR0005;士綜覈名實乃其選&KR0005;¶
僅&KR0016;射故事所選兵令抱石以試勇怯著令甚迂而所用又非所擇則何¶
取焉徃事材官及兵目人缺&KR0063;&KR0024;者&KR0005;軍與郡國議上主者裁决之比&KR0010;¶
多自旌門出所不知何人坐名送寨彼其人與地旣不相習而部曲儕伍¶
又不相能安望得其熊羆之用哉諺曰文臣宜不爱錢武臣宜不惜死然¶
吾謂武臣爱錢正軍政所為敗壊而難于&KR0053;拾第必自文吏大臣始夫&KR0005;¶
&KR0005;者之原既清下方自肅不然主者以縟節望之大帥大帥以望偏禆偏¶
禆以望卒伍轉相尅剝&KR0057;而效之而兵日貧因以日怯雖今日更張明日¶
整飭徒侈麋文何禆廓清之方畧矣鄭尚書曉曰福建海抱東南汀漳外¶
宼内逋與南贑聲勢聯絡海物互市時起兵端此其治亂非徒一方之機¶
局者誠哉是言也故為差次梗㮣以備稽閲如此¶
監司　本朝所在郡縣置監司彈壓之曰分守曰分廵其在濵海則又有¶
<pb:KR2k0037_SBCK_039-47b>¶
廵海漳在　國初属福寕道成化六年汀漳潮贑諸䖏盗賊岀没始設分¶
守漳南道駐上杭轄汀漳二郡遥制江西之贑州而廵海道舊駐會城嘉¶
靖九年都御史胡璉議以漳州海㓂縱横廵海使者逺在数百里外緩急¶
非宜䟽請開鎮于漳是廵海雖全制閩中海上事而漳若其專制者盖四¶
十有餘年萬曆間承平既乆廵海道復歸㑹城而漳州奏請特設分守漳¶
南道自是而率屬興治&KR0681;兵撫民守廵並主其權廵海道但司海禁春秋¶
防汛耀其甲戈或間&KR0010;一至他郡邑事不復相関矣近三十八年撫臣陳¶
子貞議重廵海之&KR0096;䟽請一切軍政俱廵海主之守廵勿復與知然營寨¶
事無鉅細欲盡赴㑹城上下遼隔不若守廵就近料理為便且廵道故嘗¶
奉　勅稱備兵使者安得不問兵事哉故䟽雖下部竟不果行焉守道&KR0004;¶
設布政司叅議後間出以&KR0153;政近有自按察使或副使兼官至者廵道&KR0004;¶
設按察司僉事後間出以副使近有自&KR0153;政兼官至者廵海道&KR0004;設按察¶
<pb:KR2k0037_SBCK_039-48a>¶
司副使近有自布政司兼官至者¶
南路&KR0153;&KR0005;(按&KR0153;&KR0005;官級亞于漳潮副&KR0005;而/序次在前者以漳為所專轄也)漳州南路&KR0153;&KR0005;原未有專設¶
嘉靖二十八年浙直軍門朱紈題請福建&KR0264;設&KR0153;&KR0005;一員至三十五年廵¶
撫王忬題改設水陸&KR0153;&KR0005;二員然未有專&KR0249;汛地三十八年廵撫劉燾題¶
請福建分南北中三路&KR0264;設&KR0153;&KR0005;三員以漳州為南路併水陸為一&KR0153;&KR0005;¶
奉勅分守所轄銅山浯㠘二寨浯銅彭湖二遊漳州銅山二浙營陸鰲一¶
土營漳州鎮海泉州永寕四衛南詔龍巖陸鰲銅山玄鍾崇武福泉金門¶
中左髙浦十所自祥芝以至大城皆為汛地盖控漳而兼制泉也先是南¶
澚未設副總遇汛則&KR0153;&KR0005;專駐玄鍾調度水陸防禦南澚設後移駐銅山¶
萬曆二十年倭躪朝鮮議者謂銅山偏䖏一方始兼移駐中左所居中調¶
度焉¶
銅山寨洪武初年皆以衞官考選備倭帶領軍兵岀守銅山嘉靖四十¶
<pb:KR2k0037_SBCK_039-48b>¶
二年題　准改設欽依把&KR0291;一員非汛時月團泊寨澚輪畨岀哨小防緝¶
盗汛期則分四哨前哨鎮海左哨陸鰲右哨沙州後哨鱟殻各防汛信地¶
皆險要而横㠘菜㠘井仔灣大小甘山則外洋島㠘之最險者¶
漳州浙兵營　府城外浙兵營始於萬曆十一年因叛民吳䨇引等謀為¶
變當事集議時設浙兵一營駐劄團練營設於西教塲邇以浦頭至鎮門¶
一帶河道萑苻竊發肆掠商舶議設哨船二隻輪營兵坐駕隨潮徃來廵¶
緝平時則府城内外以至鎮海井尾等沿海萬柗嶺巖亭孔道皆更畨哨¶
守有事則專聼徴調隨賊所向相機征勦¶
銅山浙兵營　銅山浙營始於萬曆九年為沿&KR0065;海警而設駐劄銅山所¶
城外平時則團練彈壓自銅山以至玄鍾詔安等沿海油柑嶺鳳山等孔¶
道皆其哨守有事則專&KR0234;調度征勦¶
陸鰲土兵營　陸鰲土兵始於&KR0173;&KR0159;六年因詔安縣五都&KR0095;瘠民貧宼盗¶
<pb:KR2k0037_SBCK_039-49a>¶
　蜂起當事者議設&KR0095;兵一營抽選貧民&KR0182;之為弭盗安民計&KR0004;守銅山續¶
　與浙營對調劄守陸鰲城外平時則操練彈壓自該營北抵莆頭南至古¶
　雷等沿海與内地雲霄堡皆其哨守有警則隨賊向徃剿撃用為哨探嚮¶
　導耳目¶
　彭湖遊兵　彭湖一島在漳泉逺洋之外隣界東畨順風乗潮自料羅開¶
　船二晝夜始至山形平衍東南約十五里南北約二十里周圍小㠘頗多¶
　先年原有民居&KR0032;以六廵司　國&KR0004;徙其民而虗其地自是長為盗賊假¶
　息淵薮倭奴徃來停泊取水必經之要害嘉&KR0173;之季萬曆&KR0004;年海㓂曽一¶
　本林鳯軰嘗嘯聚徃來分䑸入寇至煩大舉搗之始平盖閩海極逺險島¶
　也去辰&KR0010;倭犯朝鮮時有侵鷄籠淡水之耗鷄籠宻邇鼓湖當事者集議¶
　不宜棄乃設官兵先㩀險戍之二十五年冬初剙一遊一總四哨冬鳥船¶
　二十艘目兵八百有竒二十六年春又慮&KR0012;島寡援増設一遊總哨舟師¶
<pb:KR2k0037_SBCK_039-49b>¶
　稱是又于海壇南日浯㠘浯銅銅山南澚六寨遊各抽哨官一人領堅船¶
　三隻汛時逺哨該島以聯聲&KR0020;後慮兵餉難継裁去一遊而海壇南日南¶
　澚三䖏逺哨船漸各停發今僅有一總二哨冬鳥船二十艘官兵八百五¶
　十有竒月糈則漳泉共餉之¶
　南澚副總兵　南澚在閩廣之交夙為盗賊逋薮先年山宼吳平許朝光¶
　海冦曽一本林道乾等聚衆為亂荼毒生靈至合両省會勦姑平萬曆四¶
　年建議善後題　請設恊守漳潮副總兵官專駐南澚始剙鎮城無事坐¶
　鎮彈壓有警督兵窮追兼制両省事&KR0096;歸一居然海上一重鎮也所轄南¶
　澚遊兵拓林守備二寨防倭中哨二遊福廣二營陸兵按癸酉志南澚¶
　去玄鍾澚口約三十餘里屬廣東饒平洪武間居民負險作亂遂&KR0469;其地¶
　其澚周圍六七百里有青澚後澤澚夷船多湊泊于此而深澚&KR0057;為形險¶
　小舟湏魚貫而入官兵攻勦&KR0020;甚掣肘嘉靖間潮州府用木石填塞澚口¶
<pb:KR2k0037_SBCK_039-50a>¶
　未㡬倭人用善水者撈起木石澚口復通嘉靖四十四年劇賊吳平鳩集¶
　結巢大兵征勦賊黨雖散其地尚為賊窩萬曆&KR0004;同知羅拱辰相視其地¶
　議設&KR0153;&KR0005;一員統兵屯劄築城三座一在深水澚一在雲盖寺一在龍眼¶
　沙互相聯絡立墩䑓瞭望調兵哨守計三䖏田約四五萬畆可召軍民給¶
　牛耕種羅公當時計畫可謂周悉自後題設恊守副&KR0291;兵駐劄遂巋然重¶
　鎮矣　南澚遊兵南澚遊兵設於萬曆四年見額福哨冬鳥船三十四¶
　隻官兵八百七十四員名遇汛貼駕征操軍四百二十名非汛時月團泊¶
　遊澚輪畨岀哨汛期則分布宫仔前勝澳清澳雲盖寺等信洋防守並專¶
　屬副總兵綂轄調度¶
　城堡　漳州&KR0095;堡舊時尚少惟廵簡司及人煙凑集去䖏設有土城嘉靖¶
　辛酉年以來㓂賊生&KR0036;民間圑築土圍土楼日衆沿海地方&KR0057;多龍溪¶
　縣石美&KR0095;城(在二十九都距郡城東七十里嘉靖三十六/年里人請建城廣一千四百五十丈有竒)福河土堡(在/十)¶
<pb:KR2k0037_SBCK_039-50b>¶
(一都傍河之涯/里民築土成之)天寳土楼　塔尾土楼　墨塲土楼　山尾&KR0095;寨(俱二/十一)¶
(都)埔尾土楼豐山土楼　汰内西坑土楼　上坪土楼　歸徳上村¶
土楼　華封土楼　獅陂土楼　宜招土楼(俱二十/五都)坂上土楼　埔尾¶
土楼　馬岐&KR0095;圍(俱二十/六都)官埭&KR0095;楼　東洲&KR0095;楼　玉洲&KR0095;城　流傳¶
&KR0095;圍(俱二十/八都)白石&KR0095;楼　新埭&KR0095;圍　梁齊&KR0095;楼(俱二十九/三十都)長橋土¶
城(在郡城北十里長橋地方尚/書林士章砌石&KR0059;築家焉)漳浦縣雲霄&KR0095;城(在六都南境唐為故/州治地正徳元年冦)¶
(起鄉民所築嘉靖三十九年為饒賊所䧟&KR0173;&KR0159;六年知/府羅青霄重修設海防舘其内以督捕通判居守之)西林&KR0095;城(在六/都)¶
　赤湖&KR0095;城(在十/七都)前塗&KR0095;堡(在六都始累土為之嘉靖/三十七年倭亂更砌以石)埔尾&KR0095;堡(在/六)¶
(都去雲霄九里始累土後稍縁以山石正徳二年山㓂環攻七晝夜不能/下嘉靖三十六年倭宼突至所在殘毁獨是堡堅守旬餘倭不能克竟為)¶
(所摧自是㓂不敢犯境宼/退乃更拓基砌以磚石)洋下&KR0095;堡　峛㠘&KR0095;堡　挴安土堡(俱六/都)¶
<pb:KR2k0037_SBCK_039-51a>¶
　下㠘&KR0095;堡　東窑&KR0095;堡(俱七/都)娘仔寨&KR0095;堡(八/都)橋頭&KR0095;堡埭頭土堡¶
(俱九/都)杜&KR2675;&KR0095;堡　官倉前&KR0095;堡　下尾土堡　西山土堡(&KR0018;山帶海殊/為險固今為)¶
(&KR0020;豪強/拆漸圯)㠘頭土堡　髙山土堡　香爐埭土堡(俱十/都)梅月&KR0095;堡　佛¶
　潭橋土堡(砌石為之雉堞/雄壮在十七都)東坂土堡(在二十/三都)磁&KR0883;土堡　趙厝城&KR0095;¶
　堡　檺潯&KR0095;堡　白埕&KR0095;堡　横口&KR0095;堡(俱二十/八都)長泰縣石髙寨(在方/成里)¶
(宋蔡君澤嘗/保此避賊)天成寨(在欽化里朝/天嶺之南)泰安寨(宋時設有/寨官今廢)平和縣龍峯¶
　頭&KR0095;堡(在清寕里大/峯山之南)溪口&KR0095;堡(在清寕里路當平和南靖漳浦之交居/民輻輳嘉靖間㓂亂居民累&KR0095;為城因)¶
(溪為池饒宼/過不敢犯)西山&KR0095;堡(在清寕里與溪口堡相望二里許/嘉靖間鄉官李文察率族築之)詔安縣岑¶
　頭土城(在三都圍八/百四十丈)梅州&KR0095;城(砌石雄壮/在四都)&KR0095;橋&KR0095;城(今/圯)上湖&KR0095;城¶
(嘉靖二十/四年築)甲洲&KR0095;城(嘉靖二十/五年築)白葉堡(在二都白葉洞故賊巢也賊/首陳榮玉劉文養等岀没潮)¶
<pb:KR2k0037_SBCK_039-51b>¶
<pb:KR2k0037_SBCK_039-51b>¶
(離城百/餘里)柳營江把截所(縣東二十八/都接泉州界)漳浦縣吳田把截所　北岐把¶
截所(俱六/都)港口把截所(九/都)埠頭把截所(十五/都)井尾把截所　大徑¶
把截所(俱二十/三都)龍巖縣鴈石関(縣東北/三十里)黄坑隘　水槽隘　東坑隘¶
蕭坑隘(俱表/政里)九曲嶺隘　倒嶺隘(俱龍門/下里)三峯嶺隘　廖天山隘(俱/萬)¶
(安/里)長泰縣林口隘(旌孝/里)鸕鷀溢　下翁隘(俱石/銘里)上寕隘　磨鎗隘¶
　白桐隘(俱善/化里)朝天嶺隘(即廵/簡司)南靖縣韓婆徑隘(在縣北永豐里弘/治間漳南道僉事)¶
(杜啓創建甃石為/門/上置更楼)水尾寨隘(縣西清/寕里)漳平縣三峯隘　葉口隘　安¶
井隘　赤坑口隘(俱居/仁里)禾頭隘　白泉隘(俱和/睦里)長塔隘　卓安隘¶
石門隔隘　南坑村隘　石錐嶺隘(俱感/化里)朝天嶺隘　下馬坑隘　香¶
樹嶺隘(俱永/福里)平和縣髙磜隘　朱公畬隘　曹充隘赤珠隘　三萊¶
<pb:KR2k0037_SBCK_039-52a>¶
　洲隘　茶寮隘(俱清/寕里)半地隘三角隘(俱新/安里)詔安縣南詔把截所(三/都)¶
　陳平渡把截所(五/都)老虎関　関砂嶺隘　牛掌隘(俱饒/平界)龍過関隘¶
(平和/界)十八間洞(雲霄/鎮界)梅嶺安&KR0065;舘(在濱海嘉靖甲子劇㓂吳平巢于/此都督戚継光追逐遁去收其餘)¶
(黨盡殱之築/京&KR0026;于此)走馬溪(内有東澚為海口藏風之䖏宼船往來俱泊焉/呼為賊澚/上二䖏非関隘以險要附見焉)¶
　墩䑓　墩䑓即古之斥堠也漳自　國&KR0004;沿海地方相度地里逺近各置¶
　墩䑓賊至舉烽火為號以便防禦　漳浦縣墩䑓十座(白塘<折 t="33"/>大逕<折 t="33"/>流/㑹/皁岐/江口)¶
(小<折 t="33"/>澚燈火山/灣角埠頭髙山塔)詔安縣墩䑓三座(梅嶺<折 t="33"/>洪淡/古楼山)海澄縣墩䑓三座¶
(海滄<折 t="33"/>青/浦/月港)陸鰲所墩䑓三座(陸鰲<折 t="33"/>洪/坵/峯山)銅山所墩䑓三座(泊浦/平渡<折 t="33"/>陳/瞭)¶
(望)玄鍾所墩䑓八座(南山/黄﨑<折 t="33"/>東山/漸山<折 t="33"/>塩倉/洋林<折 t="33"/>東灣/瞭望)¶
　海澄縣築塞港口議癸酉志云縣治之設業有成績且城垣壯固亦似¶
<pb:KR2k0037_SBCK_039-52b>¶
　可守但凢設城邑必以水泉爲先今城中鹵地不可爲井惟汲淡潮城外¶
　萬一㓂至水門関閉安所得水又縣治去海咫尺賊舟無所防限乗風頃¶
　刻直至月港潮漲之時舟髙於城深可危懼所以議者&KR0186;有築塞港口之¶
　說但其間利害相半衆論不一具載如左一議云今縣治濵海潮水由海¶
　門入中流有泥仔烏礁許茂三洲分爲二派一派迤東從海滄而上一派¶
　迤南而西約十里許至月港鹹水夕漲沿&KR0065;&KR0095;田失&KR0053;且奸徒駕艇爲非¶
　徃來不測賊艦乗潮瞬息可至若從下流於泥仔尾隘䖏設法填塞海鹹¶
　不通淤泥数年可以成田西溪并南溪淡水匯於八九都&KR0517;溉永頼且海¶
　船必由東北沿海滄石美而上横過福河下至港口水道迂曲信宿方逹¶
　月港奸賊岀入勢甚掣肘况堪輿家謂此方閉塞可固内氣若此舉可成¶
　亦興利扼險爲新縣奠安之良䇿也查得嘉靖十六年鄉民曽請鄉官御¶
<pb:KR2k0037_SBCK_039-53a>¶
　史陳遷鳩工壘石興築未及成工今一帶基址俱生泥泊因而為之其力¶
　為易一議云縣治所以設于月港者正以其地近海潮汐吞&KR0269;氣象豪雄¶
　舟楫流通商賈輻輳今若填塞則商賈舟楫無所停住或泊于垻外則有¶
　風波衝撃之虞若由福河入月港水道迂逺其&KR0020;非在福河必在石馬而¶
　近縣之䖏泉貨不通生意蕭條深為未便且江流泛漲功恐難成即幸而¶
　成&KR0020;必潰决三洲地方先受其害就使不决北邉石美一帶不能免於崩¶
　頺且舊有二港洩水江東南門二橋以裏尚有洪水之灾若止留一港則¶
　下流壅塞水灾愈甚今若欲興水利湏另設法䟽通若欲為縣防患莫若¶
　查照當日原議於港口再立一橋築垣其上接連港口九都二堡下設水¶
　閘以通小船其大船止泊於閘外仍於閘外多布石釘不許大船近閘如¶
　此則不惟城中居民無乏水之&KR0104;賊船不得突至城下而港口九都二堡¶
　亦可恃以無虞矣查得近日脩造浮橋&KR0020;難禦賊且&KR0417;商船又有修&KR0024;之¶
<pb:KR2k0037_SBCK_039-53b>¶
　費恐非長䇿按二説俱存之以俟采擇¶
　布政莆人翠渠周瑛漳州府志序　我國家疆理天下以司統¶
　府以府統縣此其大綱也以吏户&KR0187;兵刑工分管庶務此其節目¶
　也大綱者古今通制而節目乃倣用官而推行之也欲論治體宜¶
　有考于是自祝穆氏著方輿勝覧而脩郡縣者多祖之往往標題¶
　山川&KR0039;抺風月寄興聲趣之表而治體微矣¶
<pb:KR2k0037_SBCK_039-54a>¶
漳浦志　邑之田名白沙地比它邑獨磽瘠故科糧¶
稍减而田之等有五一曰洋田(平曠沃衍水泉常滿先得水/者為上用人力轉致者次之)¶
一曰山田(依山靠崖地多瘠<折 t="33"/>薄有水泉者其田亦中無水泉/者為下又有坑壠之田不&KR0104;旱而憂水其田下上)¶
一曰洲田(填築而成地多肥美然時有<折 t="33"/>崩决之患/得淡水者其田上中近海潮者中中)一曰埭田(築/堤)¶
(障潮内引淡水以<折 t="33"/>資灌溉然時有<折 t="33"/>脩/築之費且天時乆旱水亦鹹鹵其田中中)一曰海田(其地濱<折 t="33"/>海鹹鹵/内無泉水外無淡)¶
(潮雨暘時若則所收六多旬月/不雨則彌望皆赤地其田為下)受田之家其名有三曰大租¶
主(其此一田出少銀/買租/辦納糧差)一曰小税主(出多銀買稅免納/糧差俗&KR0091;糞土)一曰佃户¶
(出力代耕租/稅皆其辦納)名則不同價&KR0033;亦因之今深山中巔崖皆開¶
<pb:KR2k0037_SBCK_039-54b>¶
墾種萟地無曠土人無遺力然土田日増而頃畒糧税¶
日减即國家不盡民之財力而弊端所在有司者寕¶
可不察其故乎盡豪户猾書交互為弊有私自墾¶
田而全不報官者有辟地數頃而止報升合者又有&KR0046;¶
匿&KR0254;田而揑作陷江者有飛詭税糧而幻去畆籍者¶
夫是以新額無增扵前而原額日减扵舊職此之故¶
也今欲稽之其必行丈量之法乎　海跨邑之東南¶
彌望無際潮至而網取鮮物者謂之網門有深水網¶
有淺水網潮涸而乎取鮮物者謂之泊網門之下即¶
泊也有泥泊有沙泊泥泊産鮮盛沙泊次之網泊以水¶
<pb:KR2k0037_SBCK_039-55a>¶
漲涸為限各有主者往百年濵海民以力自疆界為¶
已業有之于今必以資直轉相鬻質非可徒手博之¶
矣顧其為直一而利十之明年利輒盈其&KR0033;環海之利¶
歳収不啻四五千金其&KR0001;輸宦課未及五十分之一也利¶
廣故争輒起徃徃鬪奪以必得為快其&KR0020;必歸扵¶
巨室彼附海之奸民窺其利也亦時乗間群而駕舟逞¶
干戈以强捕其&KR0001;有之物詰于官非縮首而竄則聚¶
黨而噪官亦莫誰何也其故皆起扵利耳　我朝錢法¶
遇改元即隨年號各鑄造通用但民間使用則隨其¶
俗如閩中福興汀邵福寕皆不用錢漳泉延建間用¶
<pb:KR2k0037_SBCK_039-55b>¶
之泉漳所用之錢与延建異泉又与漳異或以七八文¶
或以五六文而各准銀一分漳郡如龍巖漳平亦不用¶
錢其同俗者龍溪諸縣而諸縣所用又有美惡不齊¶
詔安極精漳浦次之龍溪則極惡亦用之又非時制¶
錢乃宋諸年號民間盗鑄傳用者而又數年一變以¶
吾一邑言之嘉靖三年四年用元豐錢七年八年廢元¶
豐錢而用元祐錢九年十年廢元祐錢而用聖元錢¶
十三十四年&KR0440;聖元錢而用崇寜之當三熈寕之折二錢¶
萬暦三年廢崇寧錢專用熈寧錢五年廢熈寧錢¶
而用萬暦制錢方一年爾萬暦錢又置不用用者以抵¶
<pb:KR2k0037_SBCK_039-56a>¶
銅而已(萬暦錢原估一文值銀/一釐今三文准銀一釐)方其用之也民間惟藏錢¶
凡田宅&KR0188;菜之屬皆用錢交易契劵亦以錢書郷¶
村自少至老有不識銀一村之中求一銀秤無有也及其¶
廢而之他也即官府厲禁不能挽之囬毎一更變則藏¶
錢者輒廢棄為銅云今民間皆用銀雖窮郷亦有¶
銀秤¶
<pb:KR2k0037_SBCK_039-56b>¶
<pb:KR2k0037_SBCK_039-56b>¶
　　　按南靖¶
南靖志王田不經清丈區&KR0341;税糧原無定則奸民乘之欺&KR0046;日滋間嘗覈通縣田&KR0341;不¶
下三十萬其登賦稅者十五萬九千有奇耳此外皆他邑豪所踞者也且所謂一田三主之¶
弊&KR0057;海内所罕者曰大租主一日業主一曰佃户同此田也買主只&KR0053;稅榖不供糧差其名曰¶
業主糧差割&KR0009;他户抽田中租配之受業而得租者名曰大租主佃户則出貲佃田大租業¶
稅皆其供納亦各一主此三主之&KR0003;也又有一田而載官米若干在趙甲户又載民米若干在¶
錢乙户不成四主乎且貿易相承之時更有以租田詭爲稅田而减米求售者初不過利買¶
者之重價乆之糧無從辦則扳告買主&KR0053;米矣買者既費髙值妆額未兊租無頼之軰¶
徃徃持此以騙富室或租入仕宦則不敢扳吿而&KR0010;久遂爲懸糧故有田連阡陌而户米不滿¶
斗石者有貧無立錐而户未至数十石者版籍既不足據流弊因而愈甚即賢有司若心¶
調停亦治其標而巳盖經界不正自紫陽治漳日恨之矣¶
南靖&KR0095;壤東連龍泰西接王和南界浦澄北抵龍巖漳平之間&KR0341;多而壌沃視他邑頗¶
勝第兵燹之後民多流離境内田&KR0341;歸他邑豪右者十之七八土著之民大都佃耕自活其他¶
<pb:KR2k0037_SBCK_039-57a>¶
　　　　　　　　詭其田米每米一斗割租榖或數斗或一石以与¶
　豪得田者惮於主户當差則又飛詭&KR0009;之家使之代納糧差名為配米大租遂有一田三主¶
　之説得租者不能常守又或减米而賣其租遂有虗懸之號訟端紛紛多從此起又賣田¶
　者見昔賤而今貴則索買者之増價或一索或&KR0175;索或屡索其名曰洗業索而不遂則告典¶
　借告車估纒訟不已又&KR0020;族豪門或欲奪人之産則使賣者告贖而彼從中主之不論年¶
　月乆近不頋事理可否盖漳俗縉紳日盛則田價日髙田價日髙則趨利者日衆而官民日益¶
　多事矣又南靖欺&KR0046;之弊視他邑&KR0057;不可言盖靖地廣饒豪右視為利■藪其風俗喬朴¶
　而氣&KR0020;又復&KR0200;尾豪右殊無頋忌之心故報賦不報賦秪聼其方便何如耳未暇逺引旁證¶
　且如乙未築城計&KR0341;出費本縣但令約保各自報其約内田&KR0341;旬月之間報&KR0341;二十四萬三千七¶
　百有奇查其登版徴賦者不過一十五萬九千一百有奇耳况訪得&KR0020;豪之田約保所不敢報者¶
　尚十之三四也猶為有法手嘗&KR0060;計之曏使南靖之田地得如他處之清丈不數乾没於&KR0096;豪則¶
　不必如今之七科八科即上者五升科之次者三升科之下者二升科之可以歳足一萬七千之額¶
　官課&KR0073;而民困亦蘇惜租米為梗影單百端&KR0020;日轇轕而不可此紫陽所以有遺恨也¶
<pb:KR2k0037_SBCK_039-57b>¶
平和縣志　近來大歇嶺一路萑蒲剽掠商旅路梗害因高山障¶
翳内為官寮林木菁黯蔽&KR0635;天日人跡徃來絶少故強㓂潜聚巢¶
穴出沒行刼前路東鄉兵懸逺&KR0063;援不及後路自桑坑葛竹通蘆¶
溪大埔逃竄甚便蘆溪置漳汀廵簡司所以衞縣但弓兵設鄉兵¶
統練無人以故剿除甚難防守不易崇禎六年知縣王立凖計擒¶
賊魁李芒白虎湯秀豺刼掠遂息崇禎十年流賊小蘆溪磔殺官¶
兵李虬署縣通判朱統鈨率兵親擣巢穴擒斬賊夥湯耀廷䓁餘¶
黨遂平¶
縣蘆溪䓁䖏王文成公設縣時原有三團六隘各置隘夫防守塞¶
大埔上樟溪可塘永定大溪及南靖舡塲各䖏地方徃來路口以¶
截盗賊出入乆皆廢弛崇禎六年知縣王立凖修復三團各練鄉¶
兵八十名又議添五隘申詳　院道批&KR0098;十隘各建栅設寮督夫¶
<pb:KR2k0037_SBCK_039-58a>¶
防守　赤珠山隘　曺&KR0182;隘　朱公畬隘　根竹隘　三萊洲隘¶
(王文成舊設/朱統鈨新脩)龍過岡隘　僊人洞隘　朱家山隘　栢崧嶺隘¶
白&KR0095;嶺隘(以上五隘知縣王立凖增設署縣事通/判朱統鈨重修各隘&KR0162;俸置有軍器)寶珠徑隘口¶
　雙坑仔隘口　赤珠山隘口　馬溪隘口　高磜隘口　冷水¶
坑隘口　赤石巖隘口　矮子坑隘口　大　頭隘口　深渡徑¶
隘口　龍過岡隘口　南嶺門隘口　半地隘口　三角徑隘口¶
　大伯徑隘口¶
平和一田有三主其&KR0102;肇于南靖糞土大租之説買者者為田主¶
買租者為租主其田原載粮米租主全不收入户只&KR0005;田租之内¶
抽出三分付与兊米人户代辦條差而兊米之人名曰白兊&KR0589;年¶
取租納官謂之米主乃佃耕人户年供三主之租得不困苦乎㢤¶
　按平和田有三主大租糞&KR0095;之弊總之糧不隨田故也前經知¶
<pb:KR2k0037_SBCK_039-58b>¶
縣謝明德議&KR0005;逐畆丈量底慎平則論田㡬畆納租㡬石田與¶
賦隨凢買糞&KR0095;者必買大租大租粮米即割入户使冨室無蟠¶
㩀之利&KR0020;豪無攘取之横貧佃無蚕食之&KR0104;享租者有定賦&KR0063;¶
役者有實業而官府亦無白兌飛射减米加租之患其法良善¶
　卒格不行以山田﨑嶇故耳然買田必買大租糧米即割入户¶
　此法终不可易也¶
正德癸酉間蘆溪薦管賊反南贛汀漳軍門王守仁以提督至合¶
二省進兵討平之　嘉靖丙午間詔安縣白葉洞賊陳榮玉劉文¶
飬㓂二省南贛軍門撽平和知縣謝明德率典史黄瑜越戊申春¶
正月以象湖小&KR0144;鄉兵討平之　已未二月有倭㓂数千自潮州¶
來詔安雲霄南靖殺掠無数至平和之清寕里知縣王之澤率兵¶
禦之辛酉饒賊張璉攻城知縣姜遂&KR0004;恊同官兵竪守丨兵廵¶
<pb:KR2k0037_SBCK_039-59a>¶
漳南道金　坐鎮此地提兵進勦俞都督大猷統兵屯劄栢嵩嶺¶
討平之崇禎庚午廣賊葉老婆攻城知縣&KR0061;國衡把總黄&KR0063;中¶
督守　辛未賊首陳剪二聚夥数百㩀老虎耳山僣稱陳元帥假¶
至正元年號連攻破土城殺羅登九䓁約正&KR0101;生葉元省舉義旗¶
集家兵購雷首䓁為鄉導徑擣老虎耳賊巢斬剪二于沙坪餘黨¶
奔散丁丑蘆溪山㓂湯耀廷䓁敵殺官兵李虬署縣通判朱統¶
鈨平之¶
<pb:KR2k0037_SBCK_039-59b>¶
詔安縣志¶
兵防　蒲葵関百里而遥控漳引潮則浦治之南詔場也周漢之¶
職方無攷唐嗣聖(即垂/拱)三年左&KR0048;&KR0005;陳元&KR0653;篳輅籃&KR0513;以建州治¶
立行臺於四境命&KR0005;分戍四時躬廵南詔保其一也自下游抵潮¶
之掲陽宋置有沿海寨元為萬户府俱調官兵屯守時代堙沕故¶
壘無傳國&KR0004;仍謂南詔場弘治甲子(十七/年)冬㓂盗&KR0182;斥地方駭鹿¶
始調漳州後衞所官軍置守禦南詔千户所嘉靖十年設詔安縣¶
治從縣治而東三十里至玄鍾千户所洪武二十年江夏侯周德¶
興為備倭而建也所之城外又有南澚遊營專治水兵距南澚&KR0291;¶
戎鎮一葦航之與柘林銅山諸营所&KR0166;峙相望百里之内劄以二¶
所兼連营鎮不可謂無兵而統兵諸&KR0005;大則開府建節小亦分符¶
列較不可謂無&KR0005;此何論弹丸之安堵以之保障遐荒折衝瀚海¶
<pb:KR2k0037_SBCK_039-60a>¶
而有餘矣而頻年以來鯨氛屢煽獸莾時伏吳平曽一本諸賊搆¶
亂東南二十餘年軍兵莫敢誰何俞(諱大/猷)戚(継光)両&KR0005;軍以客兵¶
入援而後海静山寕崇禎初年海㓂周三老劉香復&KR0036;沿海䓁䖏¶
地方竄逃則山谷皆滿(各䖏/皆然)屠僇則城堡俱空(岐頭/堡)十里内外营¶
所謂諸軍兵環列也立視其毒而莫之救母論民不得而請之官¶
亦不得而責之蓋所則藉口於鑰城而不肯援乎野營亦駕言於¶
汛海而不肯援乎陸迨各逼其圉司鑰者或逃城而之野守汛者¶
多棄舟而奔陸徴撥則交有所委&KR0062;守又両無所效其&KR0020;且至于¶
募土兵藉鄉兵鄉兵之藉官無飬兵之費民有備兵之用豈不甚¶
善但湏聼民間之自衞不冝属官府之調撥自衞之則民也而調¶
撥之即兵也既出賦以飬兵復出身以當兵棄本業而間戎行兵¶
民交戾其制决無以善後而多行召募亦未爲計之得也使軍盡¶
<pb:KR2k0037_SBCK_039-60b>¶
有用亡待於兵使軍盡無用亦亡庸於軍今衛所之尺藉継世縻¶
糈曠而不馭更覔亡命之惡少以為兵抱石以試之紛呼以閲之¶
其掲旗而奔馳者僅同児&KR0231;不知飬之者何需而練之者何為也¶
近日當事者蒿目時艱厪沿海之&KR0046;慮于是有聼縣節制撥守要¶
害之議此其制甚善要須度营所地方之逺近酌軍兵勞逸之機¶
宜不疲其力而有以耀其武如萬曆甲寅天啓乙丑已行之實效¶
每險置舖更畨輪守逺不過数十里多不過数十人合营與所而¶
均調之一嵗一人不過十餘日計程責守賞罰隨之軍兵習險要¶
之防而㓂盗潜嘯聚之踪其振武備不猶愈于掲旗而馳抱石而¶
試乎况乎文武合籌則兵民安利害相関則同&KR0311;切措置得其冝¶
緑林之豺玄海之鯢&KR0005;縮&KR0050;觧鬐而不敢逞矣故嘗論之山海之¶
㓂縦之則滋蔓撲之則立燼何者㓂能荷戈而逞不能負耒而耕¶
<pb:KR2k0037_SBCK_039-61a>¶
伏山之㓂由于近村之窩囮㠶海之㓂由于奸啇之接濟及蠢玆¶
之方萌制附近之奸&KR0202;出海之禁彼亦焉能枵腹而求逞也㢤母¶
論内宼即如嘉靖之季倭夷内訌能有片㠶還者乎向令當事者¶
蚤從廵撫朱紈之議盡法通倭之豪右&KR0202;行保甲之規條閩浙之¶
高枕豈待俞戚而収功頃者紅夷間至朝泊夕殱不移旬日彼利¶
水而不利陸扼之無使登舟&KR0005;自銷其食指何况師武臣力之用¶
命乎大約天下之事豫而啚者易為力潰而維者難為功東南無¶
大盗而有小奸小奸者大盗之漸也惟其小而不足畏故其發也¶
恒足以亂天下涓涓不息遂為江河理&KR0020;固然無足怪者今日沿¶
海之民以保甲為故事以小逞為習慣嘯而徃挈而還設財自衞¶
官不能問坊里之間祀神結㑹者動数十人計数十方一人忿恚¶
一㑹閧起禮譲不能化法令不能戢緩急有变化為異&KR0124;也不難¶
<pb:KR2k0037_SBCK_039-61b>¶
是不可為寒心乎故今日之民有亂之萌無亂之形則&KR0346;法冝肅¶
也今日之軍有軍之費無軍之用則徴調冝參也今日之兵不必¶
廣餉以募兵但湏選兵而覈餉則冐濫宜清也而後桑土綢繆封¶
豕不突潢池無弄制治保&KR0022;之猷其在斯乎其在斯乎¶
要害守兵　縣治叢山阻海㓂盗出没設險守要置為関隘墩堡¶
或調官兵恊守或召民兵共守関隘以防姦細備㓂盗近衞所䖏¶
則撥旗軍輪守無衛所䖏則撥鄉夫把守城堡舊惟廵簡司及人¶
烟凑集之䖏設有土城自嘉靖辛酉以來盗賊生發民自為築在¶
在有之凢諸関堡俱縁昇平日乆今昔異宜廢圮者多惟要害地¶
方不當廢圮自鳯山嶺一路至磨西橋䓁䖏地險民囂伏苻&KR0060;&KR0036;¶
萬曆甲寅年間漳之防海盧申請每五里置一警舖召銅山浙营¶
<pb:KR2k0037_SBCK_039-62a>¶
分汛迭守天啓二年六月汛兵撤囘&KR0128;附近居民把守而責守不¶
&KR0202;去住不以其時其&KR0219;者徃徃藉兵為㓂至天啓六年而㓂盗之¶
猖獗極矣知縣朱始建議詳行撥南詔所軍五十名汛守半沙古¶
林相見嶺深田舖䓁䖏崇禎八年所軍停止知縣王又就近村撥¶
鄉兵輪守日差快手二名執循環二&KR0405;廵視督守今復日自大興¶
至雲霄仍調銅山浙营兵一百名汛守道路漸清鄉兵營兵之防¶
守其得失利害蓋可暏矣¶
関隘　南詔把截所(在三/都)陳平渡把截所(二所<折 t="33"/>國&KR0004;建置撥漳/州衞銅山所軍守把今)¶
(俱/廢)分水関(即漳潮/廵簡司)古関　半沙関(俱在四都原有/兵十名把守/老)虎関　窟龍¶
関　関砂嶺隘　牛掌隘(以上俱在二都与饒平界/三饒反時輪兵把守)龍過岡隘(亦/在)¶
<pb:KR2k0037_SBCK_039-62b>¶
(二都与/平和界)瑠嶺　竹西嶺(俱在三都潮㓂流刧海㓂登陸俱撥/附近鄉民及营所軍兵于此防守)¶
城堡　金石廵簡司城(在五都城圍一百一十五丈廣/九尺高一丈五尺東西南三門)洪淡廵簡¶
司城(在五都城圍一百一十丈廣八尺高一丈五尺東西二門二司/俱洪武二十年周德興創築城係土圍嵗乆漸圮)¶
漳潮廵簡司城(在三都元設扵南靖埔平定南寨後改設五都是/為東沈赤山廵簡司洪武二十年改設于此建置)¶
(石城天啓間知縣周立改築新城于其南未成而輟城無居民亦/無&KR0492;署本司僑居縣沼斍察最為不便此司實漳潮接壤要區盗)¶
(賊荆&KR0068;不/可不經理)南陂土堡(在二/都)岑頭土堡　寳橋土堡(正德三/年築)甲洲土¶
堡(嘉靖二十/五年築)溪南土堡　僊塘土堡　咸英土堡　仕渡土堡(俱/在)¶
(二/都)象鼻土堡(距縣治五里乃水口咽喉之䖏嘉靖間海㓂吳平犯/詔堡長阮仕篤䓁率其族拒守与賊持三日夜賊不)¶
(能取勝乃觧去詔頼以安天啓崇禎之間海㓂復至/本縣栅木于堡下之江以禦賊舟徴軍兵守禦于此)上湖土堡(嘉/靖)¶
(二十四/年築)梅州土堡(正德三/年築)後溝土堡　馬厝城堡(俱在/四都)張塘土堡¶
<pb:KR2k0037_SBCK_039-63a>¶
(在五/都)川陵土堡(同知羅青霄/建俱五都)¶
險扼　葵岡山(在縣東四十五里跨于深田舖上下兩山相峙號/相見嶺有古関隘叠石為之宋為沿海道廵海所)¶
(近以<折 t="33"/>上湖海州後溝諸村豪&KR0219;刼掠撥浙兵守之距五里餘而至/大興公舘乃詔安雲霄孔道之中天啓丁卯年間郡守餘姚施公准)¶
(六都保約呈請設鄉兵六十名把總一員領之孔道防守駐大興公/舘)¶
　烏山(在縣北三十里一路通平和由籠盛石而進一路通雲霄/繇水晶坪而進一路通本縣四都繇馬洋長田径而進一)¶
(路通本縣三都繇溪東龍衝而進皆叢山幽谷天啓癸亥間沈金/目䓁聚巢為㓂旬日之間騒動縣治然多是近村奸民影附出刼)¶
(官軍灼知其情宻拘附近居民以為鄉導偵其糧盡復出伏其歸/路而扼之百户易彌&KR0653;冐險深入盪其巢穴北薊馬頭諸鄉民翼)¶
(以長㦸勁弩遂盡殱之此山乃諸方/奸民嘯伏之䖏不可不料理也)十八洞(即㩝仔林山在縣北/五十里從烏山入山)¶
(&KR0020;巃嵸崖石森列有石屋数十䖏可容百餘人嘉靖間山㓂出没/進士蔡一楠&KR0013;擄在此官兵莫何旋乃散去天啓二三年間烏山)¶
(賊山起营此以為别窟官兵剿之底定今冦盗雖息而奸慝尚薮/一旦&KR0060;發徃事可為明鍳識者且有&KR0046;憂矣)¶
<pb:KR2k0037_SBCK_039-63b>¶
六洞(在縣西北六十里聮接金溪諸山舊有銀礦奸民藉官射利/徃徃生事呈採正德初浦令胥文相奏罷之堙塞已乆萬曆)¶
(年間奉勘合開採陵谷爲&KR0469;啇賈雜遝豪民假虎鵡張更甚二都/之民岌岌驚変幸内/㫖停革民乃安堵今洞己封閉仍以南詔)¶
(所千户一員更畨守之然盗礦如故/異時開採薮聚能免緑林之嘯㢤)白葉洞(在縣西六十里詔安/饒平接壤之區叢山)¶
(峻崕賊&KR0029;為巢嘉靖二十七年&KR0501;㓂陳瑩玉劉文飬出没潮汀之/閒南贛軍門檄平和知縣謝德明率典史黄瑜与詔安典史陸鈇)¶
(以象湖小&KR0144;鄉兵征勦平之議改置五都洪淡司于此而村落稀/逺難于屯札因置营房撥軍輪守今营地&KR0013;居民侵占&KR0063;查)¶
河竈徑(在縣西八十里峻崕深谷鳥道﨑嶇乃二都來縣孔道之/中又饒平平和啇旅之路此徑有别途通南坑社白葉洞)¶
(挾子﨑䓁處盗賊出没徃年陳瑩玉劉文養䓁搆亂白葉此其門/户近多伏莾冝就徑中擇其稍平衍者建舖一區撥兵輪守未至)¶
(此徑三十里是謂半皮徑踰此径二十里是謂五通宫饒賊張璉/僣號時攻掠漳郡皆此&KR0052;過今已撥南詔所軍輪守矣)¶
安&KR0065;舘(在四都之梅嶺原設機兵二十四名小甲一名置捕盗知/主薄屯駐防衞嘉靖甲子間吳平結巢于此都督戚継光)¶
(追逐逺遁殱其餘黨築為京觀亦一方要害也/役因南澚設鎮分遊乃撤捕&KR0441;移建縣西)走馬溪(在五都海/濵内有東)¶
<pb:KR2k0037_SBCK_039-64a>¶
(澚為海口藏風之處凢㓂舡徃來俱泊于此嘉靖間給事中杜汝/禎&KR0153;政曹亨副使方任䓁相視鐫天視海防四字于石未及經理)¶
(亦一方之/要害也)¶
墩臺　墩&KR0279;即古之斥堠也　國初沿海地方度地里之逺近置¶
為墩臺撥軍守望賊至烽火為號以便防禦　詔安墩䑓(舊志載/梅嶺洪)¶
(淡古樓山三座嘉靖二十八年撫院檄知縣李尚理修之今只有/二座一在洋林乃玄鍾對峙原属玄鍾所嘉靖四十二年倭䧟玄)¶
(鍾官軍傷殘稀弱移&KR0009;南詔所今属南詔/所一在洋尾墩萬曆二年知縣詹立添設)玄鍾墩臺(舊志載南山/東山塩倉東)¶
(灣黄﨑漸山洋林七座今只有四座曰南山東灣曰黄﨑曰塩倉/崇禎二年廵海道已議撤東山漸山二座而洋林一座移&KR0009;南詔)¶
(所/矣)¶
南澚遊兵　寨遊之設古未有也洪武二十年為閩海防倭至計¶
遣信國公湯和江夏侯周德興分行海上置水寨三曰烽火曰南¶
<pb:KR2k0037_SBCK_039-64b>¶
日曰浯㠘置遊营三曰海壇曰浯銅曰玄鍾嵗撥衞軍操駕廵哨¶
選各衞指揮才能出衆者充把總領之弘治間海宇晏清倭不爲¶
患民狃承平寨遊俱廢嘉靖四十二年倭㓂交訌督撫譚綸廵按¶
李&KR0022;珍總兵戚継光奏復寨遊以欽依把&KR0291;領之遊以名色把&KR0291;¶
領之玄鍾遊聼銅山寨節制萬曆四年廵撫劉堯誨建議改玄鍾¶
遊爲南澚遊題授欽依把&KR0291;視都指揮以重其權&KR0234;漳潮副總兵¶
統轄調度澚之東南属遊哨守澚之西北属廣東柘林寨哨守專¶
治水兵非汛期月團則泊遊澚輪畨出哨汛期則分布防守原額¶
福哨冬鳥船四十隻官兵一千八百三十五員名自萬曆二十四¶
年至天啓二年陸續裁减外尚存冬鳥船三十四隻官兵八百七¶
十四員名遇汛貼駕征橾軍四百二十名自天啓末年崇禎初年¶
船&KR0013;海㓂楊六周三鍾斌劉　䓁相継焚燬不復造償崇禎六七¶
<pb:KR2k0037_SBCK_039-65a>¶
年只得奉文裁减二十四隻惟餘十隻十年八月又减二隻只存¶
八隻因餉詘只定哨官四名捕盗十名共官兵七百二十一員名¶
每月支糧銀七百六十四両七錢&KR0010;支銀九千一百七十六両四¶
錢其貼駕鎮海衞陸鰲銅山玄鍾三所征操軍四百二十名俱停¶
止不調¶
本遊汛地　汛有春冬二期春以清明前起計三箇月而撤冬以¶
霜䧏後起計両箇月而撤期至則整搠舟師聼漳潮副&KR0291;兵与漳¶
南分守道海防舘督&KR0036;汛地四哨輪守一哨守雲蓋寺䓁䖏一哨¶
守青澚䓁䖏一哨守娘宫前走馬溪䓁䖏一哨守勝澚及前浯䓁¶
䖏各有㑹哨上自勝澚以至娘宫前二哨兵船賫籌薄與銅山水¶
寨㑹下至清澚以及雲蓋寺二哨兵舡賫籌簿与廣東柘林防倭¶
兵舡㑹瞭望鯨氛勦捕倭㓂自汛守不&KR0202;㓂盗無警海上脊&KR0387;多¶
<pb:KR2k0037_SBCK_039-65b>¶
事矣¶
一勝澚在啣石灣之海口相去里餘有水源一處無論發汛收汛¶
兵舡俱劄于此可泊東北風舡五六十隻内通詔安外通大海及¶
前浯䃟㠘雲霄䓁䖏小㓂屡屡竊發去娘宫前約水程五十里信¶
地次衝一哨兵船防守¶
一娘宫前可泊東北風兵舡四五十隻一面汪洋一面大山山有¶
水源一䖏倭㓂取汲于此上至銅山鱟殻澚約水程三十餘里信¶
地極衝一哨兵舡防守¶
一青澚在南澚之外内有大灣可泊西南風舡数隻其地淺狹出¶
入取水甚難東有墩䑓撥兵瞭守其地居民数百家田園數百畒¶
外有小㠘三里至九歸澚九歸澚五里至金較椅信地次衝一哨¶
兵舡防守¶
<pb:KR2k0037_SBCK_039-66a>¶
一雲蓋寺在南澚山之東南可泊西北風舡五六十隻其地出有¶
水源二穴相聮倭㓂常汲于此舊有三寳寺時有雲氣遮盖故以¶
得名不知建自何代廢址猶存信地極衝一哨兵舡防守以上¶
汛地俱属本遊哨守此外又有彭山與南澚相對西至雲蓋寺約¶
四五十里北至勝澚約百餘里順風一潮可到其山有三曰南彭¶
曰中彭曰北彭三山列峙海中週圍各一里許又一小島曰北尖¶
尾四&KR0405;皆危石暗礁可&KR0009;泊不可乆住中彭上有泉海舶過者必¶
取汲水于此其下即黒水外洋乃商漁同集夷船必繇之處原設¶
逺哨官一員駕舡徃來防守以餉詘議裁¶
　按海上防守莫急于舡而所造&KR0062;舡大號者官給五六百金其¶
　次亦三四百金每&KR0010;収葺一船且数十金然皆侵欺&KR0046;匿苟且¶
　荅&KR0063;防海使者&KR0010;一閲視只壊舡而飾以新&KR0069;望之若新整即¶
<pb:KR2k0037_SBCK_039-66b>¶
　　之實破潰故其船秪可泊港不堪征&KR0062;賊人目官艦為草坪謂¶
　　其衝之則立散燎之則速燼也諸&KR0005;領亦利舡之速壊冀其新¶
　　造可以濫支崇禎元年以來海氛屢煽焚燬殆盡當事者不敢¶
　　建議更造只&KR0918;議裁减并其所謂草坪者而盡去之矣原額四¶
　　十隻今只八隻猝有叵測如楊六劉　之猖獗不知能以桴筏¶
　　禦海否也東南半壁未得高枕而卧矣¶
　南澚副&KR0291;兵　南澚在閩廣之交去玄鍾水口約三十餘里洪武¶
　間居民負險作亂遂為賊藪其澚周圍百餘里有青澚後澤夷舡¶
　多泊于此而深澚尢險小舟湏魚貫而入官兵攻勦&KR0020;甚掣肘嘉¶
　靖間潮州府用木石填塞澚口未㡬倭人用善水者捞起木石澚¶
　口復通四十年間&KR0501;賊許朝光曽一本林道乾呉平䓁聚巢出没¶
　荼毒生靈至合両省㑹剿始平然餘黨雖散尚為賊窩萬曆四年¶
<pb:KR2k0037_SBCK_039-67a>¶
漳州海防同知羅(諱拱/辰)相視其地議設&KR0153;&KR0005;一員統兵屯劄築城¶
三座一在深氷澚一在雲蓋寺一在龍眼沙互相聮絡立墩䑓瞭¶
望調兵哨守有田三處約五萬畒召軍民給牛耕種可以阨㓂盗¶
之險而免輸&KR0005;之劳計畫甚周自後題設恊守漳潮副&KR0291;兵專駐¶
此地無事坐鎮弹壓有警督兵窮追兼制両省事&KR0096;歸一海上一¶
重鎮也所轄南澚遊兵柘林守備二寨防倭中哨二遊福廣二营¶
陸兵標下額設中軍把&KR0291;旗牌掌號哨探隊目兵丁塘徤共一百¶
四十一員名¶
銅山浙營(雖属銅山而汛守地方/俱在詔安故并志之)¶
浙营距銅山城里許萬曆元年爲沿&KR0065;海警而設官兵原額裁减¶
外壬子志記存四百五十員名平時則團練弹壓自銅山以至玄¶
鍾詔安䓁沿海油柑嶺鳯山古林䓁處地方孔道皆其哨守有事¶
<pb:KR2k0037_SBCK_039-67b>¶
則專聼調度隨賊所向相機征勦¶
兵事　國朝正統十四年鄧茂七作亂㓂汀漳間漳㓂乗之攻圍南¶
詔城八閲月&KR0132;民凃&KR0574;許尚端䓁計禦之　嘉靖二十五年白葉¶
洞賊陳榮玉劉文飬䓁㩀洞反南贑軍門檄平和知縣謝明德典¶
史黄瑜詔安典史陸鈇䓁以象湖小&KR0144;鄉兵討平之　三十五年¶
有倭㓂自漳浦地方登岸屯住詔安及六都後江頭土城焚掠無¶
計漳倭患自此始　三十六年十二月有倭船泊于浯㠘尋去潮¶
州澄海界登岸襲䧟黄崗土城刼掠詔安地方　三十七年三月¶
有倭㓂數百人自潮州突至三都徑尾村屯聚殺傷男婦二十一¶
人本年五月倭刼五都東坑口土楼殺掠男婦五十餘口十二月¶
倭繇四都至縣治四関外燒燬房屋二百餘間殺死男婦一百餘¶
口又連刼港西土楼殺掠五十餘口本年百户鄧継忠督兵與倭¶
<pb:KR2k0037_SBCK_039-68a>¶
遇于深田隘擒其從陳來成䓁四人斬真倭首級二顆　三十八¶
年二月倭㓂數千自潮州來屯住西潭村燒燬房屋一百五十七¶
間擄掠男婦九十口殺死四十三人又攻破岑頭土圍燒屋殺人¶
無計三十九年六月三都溪東村頑民鍾宗桓䓁為亂逼攻縣¶
治知縣龔有成撲滅之本年九月内饒㓂陷二都赤嶺寨燒屋殺¶
人不計本月又攻大布寨(饒冠即/張璉也)四十年二月饒㓂突至縣北¶
門外擄掠男婦以去後&KR0291;兵俞大猷督師勦捕副千户許瀚陣斬¶
其偽&KR0005;占總兵䓁賊鋒披靡瀚論功陞欽依銅山寨把&KR0291;本月倭¶
㓂屯住溪東村突至西関外燒屋殺人三月倭㓂数千屯住三都¶
土橋䓁處知縣龔有成召民兵與&KR0062;&KR0013;殺死六十餘人自三月至¶
五月劄住東関外分夥焚刼本年十月倭屯下美村圍後溪寨知¶
縣龔有成&KR0036;鳥銃手助之死守二十日圍觧四十一年六月海¶
<pb:KR2k0037_SBCK_039-68b>¶
㓂許朝光犯玄鍾所本年十月倭㓂数千攻圍本縣木栅知縣龔¶
有成禦退之本月二十二日海賊呉平引倭賊襲陷玄鍾所城百¶
户羅倫䓁&KR0013;執千户周華死之　四十二年海㓂許朝光自銅山¶
登岸攻圍畬安土堡殺擄六百餘人　四十三年倭突刼㸃燈山¶
白葉洞䓁䖏百户鄧継忠討之擒其倭呿吱咾咜咾䓁又有流倭¶
突至金谿東西沈䓁地方千户張鳯　督兵勦禦同梁知縣家丁¶
梁錫䓁擒其真倭四人通事一人又斬倭賊首級四顆本月年五¶
月賊呉平假以招撫為名入㩀梅嶺堡刼　掠各村拆毁房屋数¶
百間載囘梅嶺搆為賊巢四十四年呉平謀入梅州土圍刼掠¶
一空五月攻破厚廣上圍六月内呉平賊数千圍攻縣城燒燬木¶
栅及西関外房屋知縣梁士楚禦退之(本年廵撫汪道昆决䇿命/戚継光計吴平旬日賊縳)¶
<pb:KR2k0037_SBCK_039-69a>¶
(其梟黨陳進卿獻于師諸軍夜從間道夾進大破之賊遁入南澚/継光追撃之俘斬萬五千人賊首呉平潜遁都司傅&KR0063;嘉把總許)¶
(瀚䓁率舟師追至/交址洋而還)四十五年三月呉平夥黨林道乹䓁舡五十¶
餘隻自走馬溪登岸攻䧟五都山南村土圍又攻廐下村土圍焚¶
殺不計本年呉平夥黨曾一本䓁舡百餘隻自泊浦澚登岸刼擄¶
港口䓁村　隆慶二年九月曽一本夥賊刼掠饒平詔安縣境副¶
總兵張元勲領兵繇陸路截殺于塩埕斬首三百餘級又大敗曽¶
一本于大牙澚斬首三百餘級　三年五月内曾一本誘倭千餘¶
泊舡于雲盖寺柘林䓁澚閩廣軍門㑹兵舡勦滅之　五年六月¶
廣賊楊老䓁大舡三十餘隻來泊南澚月餘謀犯閩地僉事梁士¶
楚督同海防同知羅拱辰統&KR0036;兵舡追殺之　萬曆三十二年海¶
賊周四老猖獗知縣&KR0058;天祚擒其二魁縊殺于城上以徇賊平¶
<pb:KR2k0037_SBCK_039-69b>¶
四十六年海賊&KR0061;八老大舡数十隻沿刼詔安海濵地方後招撫¶
之　天啓四年賊首麥有章沈金目䓁在于烏山檺仔林䓁䖏聚¶
黨結巢穴流刼各村堡夜至縣城外焚掠不数月百户易彌&KR0653;率¶
官軍恊同鄉民討平之六年海㓂楊六楊七䓁舡百餘艘直至¶
玄鍾勝澚卸石灣䓁䖏燒兵舡二十餘隻仍登岸焚燬居民房屋¶
店舎四十餘間沿刼海賔地方殺戮無計　崇禎元年五月初三¶
日海賊周三老駕舡百餘隻泊卸石灣港内登岸焚屋六十餘間¶
殺傷二十餘人擄去十餘人擁賊衆直抵玄鍾所北城下呐喊城¶
上失砲交下及鄉兵設伏合攻廼退本年有賊数十人駕小艇直¶
至城外東溪刼擄人人莫敢敵後自退去本年五月&KR0004;七&KR0004;八両¶
日周三老賊舡奄至内港象頭&KR0726;塘東﨑頭西﨑頭䓁䖏焚掠甚¶
&KR0429;西﨑頭土城内人遁去僅存十四人賊盡屠之　六年海賊劉¶
<pb:KR2k0037_SBCK_039-70a>¶
香有船千餘艘沿刼詔安玄鍾各䖏殺戮無計本年十月&KR0004;十夜¶
劉香駕舡二百餘隻泊卸石灣登岸焚屋三十餘間擁至玄鍾北¶
城下城上射却之七年有紅毛畨舡泊銅山及五都地方焚殺¶
甚&KR0429;後&KR0013;官兵縦火焚之舡燬&KR0013;擄夷無一人還者¶
劇賊呉平四都人為人短小精悍有智略為兒與群児牧即部署¶
諸&KR0005;號令皆如法群児已畏服之徃徃多竒異已為人家奴厭之¶
去為盗盗掠其主人德主人翁善遇之其主母嘗苦平平令賊以¶
壺水繋其両乳令祼身磨米身動則壺水摇以此為楽平既為盗¶
不肯居人下先後巨賊如許朝光林道乹曽一本䓁皆驍勇膽力¶
過人然必推平平亦&KR0367;然居群賊上戚南塘號名&KR0005;猶惮平平所¶
設竒皆与相當號為勁敵此其英雄必有大過人者平敗遁南澚¶
料大師且追之與其徒百餘人駕小舟遁去舟用短橈如今俗名¶
<pb:KR2k0037_SBCK_039-70b>¶
鱟脚橈百人齊盪舟小力疾雖淤泥淺水其行如飛平竟以此得¶
脱或言林道乹今王東南海島中平亦变姓名浪遊江湖間皆不¶
可知然徃有人親見平鮮衣怒馬在京浙間為冨商大賈平己炙¶
其向&KR0405;皆炙瘡人無有識者後平又乗肩輿過故友處掘取金銀¶
諸寳物後不知&KR0001;之¶
<pb:KR2k0037_SBCK_039-71a>¶
<pb:KR2k0037_SBCK_039-72a>¶
