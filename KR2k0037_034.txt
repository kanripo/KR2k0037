# -*- mode: mandoku-view; -*-
#+TITLE: 天下郡國利病書
#+DATE: 2015-09-12 00:41:25.572405
#+PROPERTY: ID KR2k0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 34
#+PROPERTY: FILE SB10n0698-2799天下郡國利病書-第二千七百九十九册.
<pb:KR2k0037_SBCK_034-1a>¶
　形勝¶
大江迤西川谷環萦惟十三郡羅列圖經吳頭椘尾¶
粤户閩庭形勝之區險兼阻并彭蠡汪&KR1070;庐嶽峥嵘¶
左江右湖風氣澄清勿謂壌遐近于藩屏綿谿延嶺¶
控帶荆衡既固我圍亦誠厥甿俯安封域仰佐卑平¶
東有海塩章山之銅三江五湖之利亦江東之都㑹¶
也(漢書吴/分野)¶
水陸四通山川特秀咽扼荆淮翼蔽吴越(雷次宗/豫章記)¶
襟三江而帶五湖控蠻荆而引甌越(唐王勃滕/王閣序)¶
洪江饒虔吉信撫袁悉属治所(唐韓愈滕/王閣記)¶
<pb:KR2k0037_SBCK_034-1b>¶
爲淮海之襟帯作吴楚之把握(唐封/敖記)¶
南距五嶺北奠九江(宋范致/虚記)¶
江西路環数千里為郡十有三為縣五十有三控引荆¶
湖襟帯吳越為上流重地(宋李綱乞差/軍馬剳子)¶
江西一路輔翼建康駐蹕之所蔽障閩廣接連荆湖自¶
江以北控引淮西(李綱條具防/冬利害)¶
鍾陵奥區椘泽全壤天開翼軫之疆地扼江湖之國(宋/王)¶
(應麟/玉海)¶
江西之為省東接閩浙西連荆蜀北踰淮汴以達于京¶
師㨿嶺海之會斥交廣之境蠻服内向島夷畢朝提封¶
<pb:KR2k0037_SBCK_034-2a>¶
数千里隆㒷則其治所也(元虞集江西/行省惠政碑)¶
星丽斗牛地兼吴椘㨿百粤之上㳺壮䧺藩之重輔(明/胡)¶
(儼滕王/閣賦)¶
統主府論之江西諸水縂匯鄱陽湖㵼注大江匡庐山¶
障之饒州在其東稍西北而南康又稍西北而九江其¶
地東接徽衢池慶西接蘄黄武昌大都為豫章北户云¶
以繁劇論則饒州為上九江南康次之以衝要論則九¶
江為上南康饒州次之此其大凡也(明王世𢡟/三郡图說)¶
環郭外者為龍沙龍沙之外滂濞長逝為大江大江之¶
外嶔﨑羅列為西山西山之杪北峙為匡庐大江之隈¶
<pb:KR2k0037_SBCK_034-2b>¶
東滙為彭蠡(明潘㤙攬/秀楼記)¶
江右地分河山間方廣数十里統十有三郡(明錢習/礼亭記)¶
負江依湖南臨两廣北接宣楊西控椘東翌浙(明鄧元/錫方城)¶
(志)¶
南昌在湖之南湖東為撫州東南為建昌又東為廣信湖¶
西為臨江西南為袁州又西南為吉安湖西北為南康¶
又西北為九江東北為饒州而九江牽制沿江諸郡且¶
与南康宻邇巨湖吞浸寔要害之重関也瑞州却湖而¶
負山南安贑州去湖益遠在省治極南以五嶺為屏翰¶
而汀漳䧺韶諸山跨絡林箐茂宻斯為盗藪故設督撫¶
<pb:KR2k0037_SBCK_034-3a>¶
重臣以臨之¶
江西三而距山背沿江漢當吴椘閩粤之交南昌其都¶
㑹也九江為江椘鎖鑰贑州介在南服南安阻凴庾嶺¶
南康饒州夹彭蠡以列郡而康不逮饒吉安撫州人才¶
甲諸郡建昌事簡而殷瑞州地僻而阜廣信衝而疲臨¶
安衝而逸袁州宻迩椘境此江右之大較也(刘斯樞程/賦統㑹)¶
　　南昌府¶
在江湖之間東南一都㑹(宋曽鞏/修城記)¶
漳水北經南昌城西厯白社又北厯南塘其東為東湖¶
(曾鞏徐髙/士祠記)¶
<pb:KR2k0037_SBCK_034-3b>¶
兹郡之勝寔為東湖(宋楊億涵/虚閣記)¶
大江之西處都㑹而山水佳者洪為最(宋余靖洪/州斈記)¶
列岫横青龍沙飛白迤逶突兀于江干之西(明范淶鐘/鼓楼記)¶
地势自虔州北折千里或浸為湖或聳為阜似日者似¶
月者似乕踞者似龍蜿蜒者悠悠累日息于漳江之濵¶
(明萬㳟南/昌斈記)¶
平原綿衍贑汝交流(南昌形/勝志)¶
群山翼赴衆水朝宗(同/上)¶
新建江右之鉅邑也境益㑹省(明陳宏緒/新建斈記)¶
層峯叠嶂秀出雲霄多仙靈窟宅(明喻均/新建志)¶
<pb:KR2k0037_SBCK_034-4a>¶
厭原竒丽㕠江滙環盖都㑹䧺觀(新建前/志图記)¶
洪都壮邑厥水惟豊池水躍龍芙蓉浴日(宋刘鄉豊/城志序)¶
豊城為縣壮哉一旦紫氣騰踔上薄斗牛而物華天宝¶
人傑地靈益翕炳煥(宋徐鹿卿/豊城志序)¶
豊城為吉贑下流地势窪甚春夏水暴至滙為巨澤縣¶
兀然居中(宋刘徳秀/豊城堤記)¶
章水經北曲江滙東帶二水之長流襟三江之長䧺(宋/王)¶
(孝友豊/水記)¶
羅山峙其南贑江環其北(元冨州/形勝志)¶
豊城古泽國也當五郡之水衝(明季琅仙/壇右㱕記)¶
<pb:KR2k0037_SBCK_034-4b>¶
進賢為豫章壮邑延袤凡数百里(明王一夔進/賢成化桥志)¶
台山列屏曲水萦帶(明陳應元進/賢修斈記)¶
邑東有河其源出&KR0916;川之槲嶺紆廻百餘里合東流至¶
邑(明王英進賢/縣青尨桥記)¶
北湖澄淵緱山砥柱洞陽蕩其西瑞洪浸其東(万㳟進/賢縣形)¶
(勝/記)¶
豫章郡三江之都㑹奉新縣五嶺之西衝(宋楊万里/南津桥記)¶
氣象平衍而势洪博北趋江淮南抵閩粤道路四達啇賈¶
㑹通(宋桂如箎奉/新華峯樓記)¶
南昌之&KR3542;邑唯新吴為最馮州敵其陽其地有髙山峻¶
<pb:KR2k0037_SBCK_034-5a>¶
嶺(明呉彦弘奉/新通化桥記)¶
奉新在豫章西山之西越嶺之東山川秀丽(明趙理奉/新志序)¶
山從修寕若拱若揖若波之湧若龍之蟠若驤之騰似¶
旗者似鼓者似笔者似劍㦸者束奔数百里乃播為大¶
陸衍為周原(万恭靖/安斈記)¶
綉谷䧺盤桃源紆阻(靖安形/勝志)¶
武寕為龍㒷西南壮邑山刻而水駛(元范梈武/寕斈記)¶
武寕最山川勝䖏西江為尤勝幕阜九宮綿亘二山秀¶
出雲表盖吴椘相入䖏也(宋楊恢武寕王/清万壽宮記)¶
環武城皆山蒼崖翠壑古澗生風峭壁層峦飛泉瀑布¶
<pb:KR2k0037_SBCK_034-5b>¶
(宋白玉蟾武/寕湧翠亭記)¶
武寕為縣僻在萬山中𬋩修江上㳺水泉灌溉之利峰¶
峦層欝之羙亦望縣也(明陸深/縣志序)¶
陸有劍閣列棧之雄水有五峽諸滩之險(式寕/志)¶
寕州者江右之大西蔽也(明万思謙寕州/銅鼓营記)¶
南山排于前鳯山峙于後清流急湍環抱左右(明楊信/寕州冠)¶
(雲亭/記)¶
南昌郡故川陸一大都㑹也仰虔吉以控嶺表倚湓浦¶
以通江淮而形勝之險寔与諸郡共之東南則章貢旴¶
汝諸水建瓴而豬于鄱陽南新豊進賢濵湖號称澤國其¶
<pb:KR2k0037_SBCK_034-6a>¶
西層嶔鳥道誘錯椘疆奸萌易于嘯聚自平華碼碯以¶
後奉靖二邑至今晏然若寕州僻在郡隅鎮之以兵甲¶
戍之以銅鼓石营事乃有偹然㒷國瑞昌之㓂孽多流¶
入于寕武或伏时側盖尤不可無牖户之防焉(南昌范/志疆城)¶
(域/論)¶
　　瑞州府¶
西江道院南服名邦(宋京料院賀/筠州尤守啟)¶
筠為州在大江之西其地僻絶(曽鞏筠/州學記)¶
断岩深壑宛若洞府(蜀江/志)¶
瑞夲古筠郡治在鳯山之陽錦水自西南来折而東注¶
<pb:KR2k0037_SBCK_034-6b>¶
界為两厓(明沈東瑞/州修城記)¶
瑞城㨿錦水两厓在南曰南城在北曰北城(明吴山/修城記)¶
髙安郡于江西称道院郡治在山間而最髙䖏有碧落¶
堂下俯萬山一水穿城南北岸萬家鱗鱗楼䑓皆可指¶
数(明歐陽修道重/修碧落堂記)¶
據鳯山靣錦水昂然一郡之勝(明朱継/祖斈記)¶
前瞻荷嶺後倚華林(南唐殷崇義/逝仙覌記)¶
髙安夲豫章&KR3542;邑居溪山之間(宋蘓轍聖/壽院記)¶
髙安為江西上縣(元李澗張/令祠記)¶
上髙筠之小邑介于山林之間(蘇轍上/髙斈記)¶
<pb:KR2k0037_SBCK_034-7a>¶
上髙城周五里蜀水中亘為関者四分峙水南北所以¶
嚴内外謹出入也(宋江湘重修/上髙城関記)¶
上髙治北而市南一溪自萬載發源合新昌水下走高¶
安(宋馮猗上高/浮虹桥記)¶
山川映秀帶䴡如染(明黄景上/高斈記)¶
負敖峰迎錦水(明吴李詩上高/王徳書院記)¶
林&KR0676;盤紆川原廻遶(宋刘愿新昌/縣譙楼記)¶
溪山深窈左右拱揖(宋雷孝友新/昌縣門記)¶
前則諸蛮㦸列後則叠嶂屏張桂峰卓于左螺山踞于¶
右盤溪合月湾而東環東溪合北流而西達(明王相遷/新昌學記)¶
<pb:KR2k0037_SBCK_034-7b>¶
南屏翰苑北枕石門桂嶺螺山東西对峙益溪一泒曲¶
折于福陂頋渊之間(新昌形/勝志)¶
郡在㑹賔西南山紆水廻雖属上㳺势漸險隘此髙安¶
上髙之名所由起也上髙又在髙安上㳺南濵萬載地¶
势陡絶新昌本割两髙之地為縣形勝在季孟間西接¶
皂山北接八叠則亦駸駸淳椘而悛矣(瑞州山/川图)¶
　　袁州府¶
州小地狹(韓愈袁州/謝表)¶
山水秀丽(太平寰/宇記)¶
枕吴頭而盤固壓椘尾而仰上連&KR3542;群峈廻環千里(宋/李)¶
<pb:KR2k0037_SBCK_034-8a>¶
(問仰/山賦)¶
屏秀江淮襟帶湖湘山平廣而無髙險水遠秀而無深¶
險(宋阮閲/郡城記)¶
城郭并邑在迤邐衆山之中如圗画屏障(宋祖無择/廣豊堂記)¶
氣雄形壮誠江右一巨鎮(明張春袁/州城記)¶
袁州江右大郡當湖湘之孔道(明申時行袁/州府題名記)¶
袁郡東十五里曰上浦當椘蜀滇點孔道(明邹守益/廣濶桥記)¶
袁州大郡也山水秀丽為江右奥區(明吴節袁/州府斈記)¶
状元洲䧺居中央廻瀾砥柱一郡鎖鑰(明袁業泗盧/洲三元閣記)¶
宜春為郡在江右上㳺山川完固(虞集宣奉/尊經閣記)¶
<pb:KR2k0037_SBCK_034-8b>¶
袁為州負山帶水一水清瀉東北入于大江負城南厓¶
東乃驚湍奔駛激射不可以舟(宋勝隆恕/平丈桥記)¶
袁在萬山中山勢嵯峩盤曲徔西南来有峰独秀出于¶
城南者曰湖岡(明江皐湖/岡䑓記)¶
分宜為袁鉅邑山水秀朗仙䑓外倚于仰山秀江東馳¶
于彭蠡(明江諧申候/分宜各記)¶
分宜邑治前瞰秀江源發于椘萍至此渟滀而邑西東¶
限以两山束以巨峽(明嚴嵩分宜/万年桥記)¶
鈴岡列嶂屏圍四山周合宛若城堞(分宜形/勝志)¶
袁之西南有縣萍郷水山淑清羅霄楊岐秀氣所挺(宋/刘)¶
<pb:KR2k0037_SBCK_034-9a>¶
(清之萍/鄉斈記)¶
袁州之萍鄉以繁劇称厥壤沃而僻(宋卓津/題名記)¶
山水明秀拱揖環抱(明簡迪重修/萍郷斈記)¶
北介两省當滇南蜀椘之衝(明表一唯湘/東营房記)¶
北祖楊岐之脈鳯翼飛翔南滨塔嶺之朝笔峯卓立左¶
肩羅嶽右臂徐仙川澄玊鑑州擁金鰲(萍郷形/界志)¶
地勢隐然角山帶江(宋徐昇萬戴/縣治記)¶
萬載介群山之間(宋楊應万/載斈記)¶
山有金雞白塔紫盖之名水有尨江錦江清泉之號岩¶
之可称者仙㳺龍咸也橋之可題者㕠虹南浦也誠一¶
<pb:KR2k0037_SBCK_034-9b>¶
郡之勝也(吴莭万載/譙楼記)¶
萬岩邑也其山崒嵂其水萦廻(袁業泗万/載志序)¶
宜陽多山水而萬載特佳勝(明潘文奎桐/岡書屋記)¶
萬載當郡北更北則寕州境東上髙西刘洋鵞寉諸峯¶
障之(郭子章郡/邑表記)¶
左鵞峰右寉嶺月䑓居前紫盖翼後(万載形/界記)¶
　　臨江府¶
㩀瑞筠之蜿蜒枕金鳯之迤邐東擁閣皁之葛峰西亘¶
蒙山之巨嶽南環玉笥北接劍江(隋/志)¶
當南粤虔吉舟車四㑹之衝(南唐吳鵉建/清江縣議)¶
<pb:KR2k0037_SBCK_034-10a>¶
臨江大郡譙楼偉覌大䝉亘其北閣皂峙其南贑江喻¶
水㑹流而来金鳯㕠洲障滙而瀦誠西江之䧺也(明王/臣临)¶
(江譙楼落/成宴集序)¶
臨江若太隂半月之形(地理/志)¶
郡居江藩之樞掖袁控瑞通梁粤帶虔吉(郭子章郡/邑表記)¶
臨介在江椘有閣皂玉笥以作其鎮贑袁喻峽以表其¶
流&KR4343;穡靈異(臨江/縣志)¶
靖江縣治在蕭水之上章山之陇石龍金鳯地靈攸存¶
(明敖英清江/縣題名記)¶
臨江為江西大郡而清江又丽郡之望邑势控上㳺山¶
<pb:KR2k0037_SBCK_034-10b>¶
環水秀(明錢溥淸/江斈記)¶
清江之有水患自昔已然(明程遠重修/沙泊題碑記)¶
清江居豐城上㳺水自吉文經玉峽厯金川至龍洲鳯¶
城䔥灘則曲折囬互与地勢相環抱(明張徹清江/送别詩序)¶
當水陸之衝通八省之利(明熊化樟/樹鎮記)¶
淦居洪州上㳺有金沙玉笥之勝(明張鏊新/淦志序)¶
占西江之上㳺表東南之孤清(明金幻孜/玉笥山賦)¶
新淦与白下螺川無以甚異城頭山突起其側又一邑¶
之門户也(明曽同亨城/頭文昌塔記)¶
新淦与吉州俱属湖西其邑群峰卓舉川光明媚(明邹/元標)¶
<pb:KR2k0037_SBCK_034-11a>¶
(新淦/斈記)¶
東有柱天二峯西迎章貢二水南障玉笥羊角北峙鳯¶
山叠障(新淦形/勢說)¶
章貢之巨浸澎湃西北渭湘之碧澗萦繞南山(明陳以/運新淦)¶
(志/序)¶
其治在四大山之中秀水渊注(虞集新/喻斈記)¶
臨四邑独喻限長江上㳺(明刘崧新/喻新城記)¶
葛峰環其東䝉嶺㩀其北鍾山鼎山之秀位乎西南之¶
郊乕瞰山独隐然居其中世傳玉星奠位(張澈新喻/縣治記)¶
袁江之水逶迤来朝悠揚萦廻于乕瞰中峰之下以達¶
<pb:KR2k0037_SBCK_034-11b>¶
于大江(明傅鶚新喻/鎮遠楼記)¶
䝉喻邑之鎮山也岡阜盤礴遴迤諸泉随之而注以達¶
于喻水(張春新喻/通斈桥記)¶
峽江㩀&KR0916;上流道里而㑹星使輻輳(曽同亨黄/邑令碑記)¶
峽故隷淦与吉鄰壌(明錢徳洪/峽江志序)¶
　　吉安府¶
府治㨿江上流(宋朱晞顔修/吉州城状)¶
南接贑江北臨淦水靣控袁州長沙環抱幾千里(宋刘/弇送)¶
(吉安/守序)¶
咽喉荆廣唇齒淮浙江山映帶在眉宇間(宋刘彦登/譙楼記)¶
<pb:KR2k0037_SBCK_034-12a>¶
五峰相次頗類五老(方輿/勝覧)¶
神岡揖其前螺山巋其後江流廻合東走其下古所謂¶
天作之邦(郭子章郡/邑表記)¶
吉州庐陵古称大縣(宋胡銓吉/州斈記)¶
吉安于江西為劇郡庐陵于吉安為劇縣(元揭溪斯移/庐陵縣治記)¶
山環水外水環郭外(庐陵形/勝志)¶
目螺川而望東南其青青者皆青原也(墨厯青原/山水記)¶
泰和㨿郡上㳺城于古西昌地控途水陸交廣者由之¶
行啇徃来通貨南北(明王陶泰/和縣治記)¶
泰和古南平郡地势西北髙而東南低故大江北滙流¶
<pb:KR2k0037_SBCK_034-12b>¶
為四溪而入于江(明萬全溪/桞書院記)¶
前挹澄江後引科嶺金魚挿其左龍洲翼其右此西昌¶
山川之勝(明徐敘倫泰/和扳桂樓記)¶
吉水山漸開遠溪益深廣(明刘㝎之重/建吉水斈記)¶
三靣阻江不隍而固(陳氏文/江政畧)¶
吉水負山襟江沙屿萦紆龍飛鳯翥之概傑出于青原¶
白鷺間(明王鴉重修/吉水縣堂記)¶
仁山崒嵂文水萦廻(邹元標吉水/仁文書院記)¶
東山蜿蜒鎮其後字水交流環其前五岡蹲而玉峽峙北巽¶
峰太平仁山墨潭映帶左右控上㳺而為吉郡之喉噤¶
<pb:KR2k0037_SBCK_034-13a>¶
非他縣之可儗也(古水形/势説)¶
廬陵之東邑為永豊有山叢叢有水溶溶(掲徯斯永豊/思江桥記)¶
永豊江右名邑与文江安成西昌並峙而争䧺(明呉期/照修㤙)¶
(江志/序)¶
永豊三靣距山有鱅嶺五花之險(郭子章郡/邑表記)¶
安福介吴椘之間開閫專城有掌固之職(明張鰲山/四城楼記)¶
山水瑰丽東陽白雲諸峰献秀出竒不可名状沪水折¶
北而東走势若蒼龍(安福地/理志)¶
武功山自萍鄉諸山蜿蜒而來将起二峰曰沪曰瀟武¶
功當二峰之中號為三竒(明趙儀可/葛山坛記)¶
<pb:KR2k0037_SBCK_034-13b>¶
龍泉㩀吉州上㳺西扼郴衡南控虔州東連分水北綰¶
新州固四塞之區也(郭子章郡/邑表記)¶
地界两川神秀所蟠(胡銓万安/縣㕔楼記)¶
當水陸之衝舟中漕運交會于兹(明王汝南万/安縣志序)¶
俯惶恐滩背粤王䑓聳芙蓉而列金鵞由章貢鼓棹中¶
流劃然開目為庐陵最上㳺之勝(万安風/土志)¶
陳白沙以金鵞嶂勝于鴉峰芙蓉山過于桃峽詩云水¶
作青羅帶山為碧玉簮可以知形勝矣(同/上)¶
右枕重岡前引列峰(元厚圻永新/縣籌勝亭記)¶
寕㩀吉上㳺崇山峻嶺介新之西偏(邹元標永/寕志序)¶
<pb:KR2k0037_SBCK_034-14a>¶
寕處萬山中險阻四塞非舟車軸輳之會(郭元章郡/邑表記)¶
　　撫州府¶
与两粤七閩犬牙其疆(唐獨孤及桂/州新亭記)¶
居山川風雲之㑹二水繞郭五峰鎮城(宋州守家坤/翁景㝎志)¶
瀕汝水以為郡靈谷銅陵諸峰環列如屏障(宋謝遶/文集序)¶
川融山結鍾竒毓秀江右之巨鎮也(宋趙与輈/于金陂記)¶
連山高陵野林荒墟逺近髙下壮大閎濶恠竒可喜之¶
覌環撫之東南(曾鞏擬/峴䑓記)¶
地方千里介江湖之表(虞集抚州/譙楼記)¶
撫為江西大郡其地西南負山至郡治而衍平曠然数¶
<pb:KR2k0037_SBCK_034-14b>¶
百里下控江湖(明邵寶抚/州志序)¶
因崇邱以為城依大溪以為隍(明成亦堂重/修擬峴䑓記)¶
州治&KR0694;五峰于内因山為城因川為池(撫州/旧志)¶
临川附郡郭幅員五百餘里(郭子章郡/邑表記)¶
宝唐崇仁水源之所自出也迤邐而東凡一百二十餘¶
里合支流遠近者五曰西寕曰芙蓉曰巴源曰杯山曰¶
羅山凡一山之水支派再三舒徐入境洄旋于崇仁之¶
邑治两溪始&KR0685;(宋何異/唐是記)¶
西峙者羅山南峙者巴山(宋李燔崇/仁斈記)¶
崇仁撫之壯邑(明時季照/華藏寺記)¶
<pb:KR2k0037_SBCK_034-15a>¶
駢山貫江風物繁衍下瞰臨水極目如練重阜外羅&KR0685;¶
原中豁(崇仁形/势説)¶
金谿撫之東境(元程文海重/修縣治記)¶
金谿之山翔躍犹尨(明宋濂金/谿庙斈碑)¶
金谿縣南旴水与清江合流于汝名曰東漕其地為四¶
達之衢(宋濂金谿/義渡記)¶
山谿紆阻非兵車之衝(明徐善慶金/谿集城記)¶
西連閩建北接安東(明趙東志/輿地图記)¶
地界饒信旴汝之間山川秀異(明徐孟恕/金谿志序)¶
上幕前峙卓笔后拱含輝納秀占溪山勝處襟帶八閩¶
<pb:KR2k0037_SBCK_034-15b>¶
竒分五嶺(金谿形/勝説)¶
宜黄上接&KR1050;化旁&KR3542;南豊(宋邹極宜黄/審政堂記)¶
宜黄二水合流于東北一水自南遶東趋北者源遠而¶
流稍大一水自西遶南趋東者源近而流差小(元吴澄/宜黄西)¶
(㤙桥/記)¶
宜黄居臨汝上㳺當宜水黄水合流之間(明謂綸宜/黄城記)¶
宜黄僻在一隅而山水清越(明周夢若仙/岩元宝覌記)¶
撫之属邑五惟楽安僻在萬山中舟楫不通﨑嶇扼塞¶
行者病焉(元吴當/題名記)¶
枕山踞湖象山尨岡峙左右前則太華芙蓉鹿角白石¶
<pb:KR2k0037_SBCK_034-16a>¶
諸峯林立環治有溪曰金鰲此一方勝㮣也(明胡直卿/楽安縣治)¶
(碑/記)¶
楽安距府独逺介于吉贑(郭子章郡/邑表記)¶
山髙而水駛地固而氣完(楽安形/势記)¶
康鄉宅奥窳故為㓂區(明王宗沭/修斈記)¶
接桃峯之勝㨿長林之險(郭子章郡/邑表記)¶
谿深而谷窈石峭而泉冽(東鄉/志)¶
　　建昌府¶
林竒谷秀水繞山環(刁尚熊建武/軍羅城記)¶
地氣殊異山川炳靈(唐顔真卿麻/姑仙坛記)¶
<pb:KR2k0037_SBCK_034-16b>¶
建昌為郡㨿江西一道東南上㳺其地山高而水清(宋/朱)¶
(子建昌華進/士題名記)¶
山清水秀冠于江表(宋鄭文寶/江表志)¶
吾不知幾千百里之廣但斍土老而石頑頂天而直上¶
騐地势之所極固亦東南之藩漳(宋李覌麻/姑仙賦)¶
左臨旴水右瞰麻源(輿地記/勝)¶
建昌在江西號為佳郡地介粤閩(宋陳啟玉/侍郎祠記)¶
東南連甌閩属章貢而西北鄰郡疆界相入錯綜如綉¶
(吕維中建昌/鼓角楼記)¶
抗禦七閩索制八粤五嶺咽襟三吳喉帶盖江藩南鎮¶
<pb:KR2k0037_SBCK_034-17a>¶
関鍵也(郭子章郡/邑表說)¶
攬烟雲草木之竒俯千岩萬壑之秀(羅大臨南城/縣廳題名記)¶
旴水南通閩廣北抵荆湖(明刘翊南豊/通濟桥記)¶
阻山帶河風氣茂宻寔称奥區(明江冕修南/豊縣譙楼記)¶
軍山峙于右何竺峯峙于左(明王印南/豊修斈記)¶
倚琴䑓以為之固繞旴水以接其流(南豊形/勝志)¶
南豊旴水上㳺東南勝邑層峦叠巘環峙四封(明熊東/衡南豊)¶
(兠港/桥记)¶
南城之東南鄙与閩接壤析為新城縣其山独秀竒明¶
丽(吴澄送新/城尹序)¶
<pb:KR2k0037_SBCK_034-17b>¶
其山磅礴而清潤其水通暢而渊沉(虞集新/城斈記)¶
黎川故形勝地所謂曠如奥如者郊関以外皆有之(明/黄)¶
(聽新城皆/春堂記)¶
天峰崇峻石峽嵯峨不郭而固不池而險(新城形/勝志)¶
簫曲日峰東岩石峽四靣環向(明朱徽新/城譙楼記)¶
廣昌居旴江上㳺其地多佳山水(錢習礼清/溪書院記)¶
東鄰南豊西接寕都石城四境之内山髙而秀丽水深¶
而潔清(明何文渊廣/昌縣志序)¶
前对蟾石後㨿尨岡禅嶺恊筆于聳左鳥石列屏居于¶
右(廣昌形/勝志)¶
<pb:KR2k0037_SBCK_034-18a>¶
山川綢繆溪澗萦廻(明鄧文器/沪溪文志)¶
瀘地僻處一隅環四靣皆峻嶺急流(明鄧可權沪/溪桐步桥記)¶
瀘陽叠障帷列萦水帶環(明吕應元沪/溪秀水&KR1474;記)¶
去郡最遠隔界于新城金谿東移閩之光澤(郭子章郡/邑表記)¶
　　廣信府¶
信之為郡江以東望鎮也牙閩控越襟淮面浙隐然為¶
要衝之㑹(宋王雷形/信州城記)¶
形勝地势来自靈山中道起石如尨鬛隐見至郡而伏¶
懷玉聳峰出其隅森直猶束筍隂陽之勝甲于天下(宋/韓)¶
(元吉信州/牙門記)¶
<pb:KR2k0037_SBCK_034-18b>¶
當吳椘閩越之交爲東南望鎮(宋李弥大/法海院記)¶
㨿省㑹上㳺靈鷲干霄自武夷来秀色吞匡庐而水溪¶
靚玉萦遶彭蠡(郭子章郡/邑表記)¶
北枕靈阜南帶氷溪東挹琅峰西瞻層巘(廣信/府志)¶
山川明秀原隰豊行(上饒/縣志)¶
江西山水冠天下而上饒又冠江西鵝湖愽山亀峰懷¶
玉號称形勝而靈山尤秀絶(宋釋覺範信州/大軍寺碑記)¶
岩壑深秀縣㨿南北衝(元張翥五山/武安塔記)¶
玉山犬牙閩越盖豫章苐一門户(郭子章郡/邑表記)¶
連閩越控吴椘乗軺之使聚粮之旅過是都而問津者¶
<pb:KR2k0037_SBCK_034-19a>¶
轂相撃履相錯(明夏子陽玉/山西濟橋記)¶
武安三山列于前懷玉三清聳于後氷水萦廻映帶左¶
右(玉山/縣志)¶
弋陽葛溪驛當西南水陸之衝其亀峰馬鞍宝峰南岩¶
岑岫莫不争竒献秀若渇虹奔騎絡驛而来(明李奎/弋陽縣)¶
(溪山勝/覧橋記)¶
萬溪弋陽之别名也介乎閩浙之交山川秀丽称東南¶
諸邑最(明李屺葛/溪十詠序)¶
山川之羙著自古昔軍陽亀峰竒秀逈絶而葛溪武石¶
諸水萦廻映帶誠一方之形勝也(明黄易弋陽斈/科目題名記)¶
<pb:KR2k0037_SBCK_034-19b>¶
南襟百粤北帶三吴台嶺前瞻庐峰四盻(南唐陳喬新/建龍虎山張)¶
(天師/庙碑)¶
居吴椘之中界㨿畨水之上流南控甌閩東連江浙後¶
枕峰峦之䧺秀前临溪水之萦廻(明土増祐貴/溪縣上梁文)¶
象山竒偉薌水深長乕伏尨蟠歴代出神仙之地川鳴¶
谷應至今祀忠孝之神(貴溪縣/形勝記)¶
鉛山為八閩門户鉦鼓之音晝夜不息其地&KR1088;高控流¶
環数百里之势(明丁洪鉛山/紫溪桥記)¶
鉛山㨿江右上流襟喉八閩控帶两浙(李奎鉛/山斈記)¶
鉛山在郡南偏与閩地相錯如綉山高而峻水清而駛¶
<pb:KR2k0037_SBCK_034-20a>¶
懸泉飛遶郡郭而入于江(曺鼎望大/義桥記)¶
東倚鵞湖之勝迹西聫銅宝之名山南抱八閩之喉吭¶
北接两浙之要㑹(鉛山/縣志)¶
五山輻輳蜿蜒如尨(宋真徳秀永豊/尨山書院記)¶
永豊古揚境當吴越之交多深山巨谷(明石懷永/豊縣志序)¶
由仙霞而東為浙之西户由盤亭而南為閩之北門萬¶
山聳簇如長蛇如天塹(吕懷建永豊/縣城碑記)¶
南距谹山北控靈鷲拓陽諸関扼其左西嶽一峰障其¶
右(永豊/縣志)¶
縣依髙山山皆岩石當一郡噬臍之間徑路旁達閩歙¶
<pb:KR2k0037_SBCK_034-20b>¶
(明異竟容㒷/安縣新城記)¶
㒷安崇岡叠巘山势盤折在信州則為西境亦稍稍比¶
于閩矣(郭子章郡/邑表記)¶
㒷安壌偏賦尠而地當孔道(明歐陽洵㒷/安刘令祠记)¶
南距閩越北接徽寕(明鄭以偉㒷/安通慧桥碑)¶
　　饒州府¶
彭蠡既豬(禹/貢)¶
地居澹浦邑帶鄱川(唐王徳璉/饒州记序)¶
饒為沃野(唐元稹饒/州刺史判)¶
瀕江之地饒為大(唐刘禹錫/集)¶
<pb:KR2k0037_SBCK_034-21a>¶
洪厓鳯㳺之所磅礴鄱湖錦江之所涵渟灵淑之氣蔚¶
為人豪(明陳于庭饒/州府志序)¶
南接豫章西接椘東姑蔑北鵲岸東北鳩兹西南父西¶
北灊延袤千里山川序列道路回達(饒州府/形勝说)¶
水滙西南山環東北(鄱陽/志)¶
餘干吳椘冠冕左抵羊角峰右曵弋陽溪後枕平曠逺¶
倚吴山前襟越水(明一/統志)¶
其地滨彭蠡而接廣信負山阻水(元李謙/饒州记)¶
饒為江右大郡土地肥衍(明舒清重/修府治記)¶
餘干彭蠡上㳺為越喉舌(晋謝安与/馮内史書)¶
<pb:KR2k0037_SBCK_034-21b>¶
楽平山水重岡盤紆由東而来縣治寔㨿其趾(明許錫/簡静堂)¶
(記)¶
楽邑既勝于水𣸪雄于山(明陳九徳楽/平鎮西楼記)¶
北至康峰南滨章嶺内河源彂鏹山分两支而環縣治¶
分河注　洎水横一邑而滙鄱江洪岩欎葱万山森秀¶
(楽&KR0685;形/勝志)¶
北嶺如拱如楫洎江如環如抱(明黎澄楽/平泮池記)¶
楽&KR0685;東抵徳㒷西連鄱陽北界浮梁而南則廣信接壌¶
焉土地方&KR0685;山氣麤峻(郭子章豫章/書郡邑表説)¶
浮梁山水之勝名鄱陽百里内竒峯秀巘間見雜出(宋/程)¶
<pb:KR2k0037_SBCK_034-22a>¶
(俱飽山/閣記)¶
二水環縣諸峰玉立(元李午浮梁/化成堂記)¶
上連徽祁下通鄱縣居二省三郡八縣之間(浮梁/縣志)¶
浮無天險而&KR0694;山阻河城郭之固五方之豪叢于景鎮¶
(同/上)¶
饒邑多以水勝獨徳㒷在萬山中崒嵂廻環蒼翠萬状¶
可亜匡庐東距浙北距新安三省交牙四塞為境(明税/世採)¶
(徳㒷縣/志序)¶
烟火百里雞犬相聞(明董仲可重建/徳㒷縣治記)¶
廣山&KR0694;絡大湖限帶(明夏寅徳/㒷縣斈記)¶
<pb:KR2k0037_SBCK_034-22b>¶
玉真山峙其後雲錦溪環其前(安仁/縣志)¶
萬年四會之區饒郡一奥壌也(明王銮万年/大捷桥記)¶
其山險其氣劲(郭子章郡/邑表記)¶
環山叠嶂髙阜停雲萬斛峰拱于前萬年峰盤于後(万/年)¶
(縣/志)¶
　　南康府¶
庐山南囯之徳鎮(梁元/帝碑)¶
瞰七澤真如掌瞻九河真如帶(梁沈旋簡/寂覌碑)¶
南瞻五嶺北睇九州(唐歐陽詢/西林寺碑)¶
匡庐奇秀甲天下(唐白居易/草堂記)¶
<pb:KR2k0037_SBCK_034-23a>¶
匡庐天下之名山江夏之勝㮣(南唐馮延已/開先寺記)¶
蜿蜒蝉聨指列條教亘五百里寔湓城星渚之奥區洪¶
州諸郡下流之屏障(匡庐/山志)¶
靈谷烟雲嚴山風月(翰苑/新書)¶
角匡庐靣彭蟊南國咽喉西江鎖鑰(南康形/勝志)¶
星石浮南鞋山鎖北山澤䧺竒帶礪險固(南康/府志)¶
夲軍邊&KR0916;大江舊有石砌堤寨堰住西湾水汊藏泊舟¶
船(米子乞修/石堤剳子)¶
彭蠡之險在吾户外(宋吕祖謙/紫陽堤記)¶
山岳配天庐阜標其秀江湖配地彭蠡擅其䧺盤址崔¶
<pb:KR2k0037_SBCK_034-23b>¶
巍層淵秘邃(宋晏殊重修/真如院碑記)¶
庐阜諸山聳然特起駢首而立者八九又髙且大者五¶
焉有冠劍巍峩之貌無草木滋湄之容(宋趙師寔/六老堂記)¶
踞匡庐而綰彭蠡足称奥區(明張位重修/白鹿洞記)¶
岩壑幽邃林木翳然其名教一楽地也(明葛寅亮重修/白鹿洞書院記)¶
自五老峰来絶壁悬天一峯南下如頓萬馬可三十里¶
崛起一山而四山環之(白鹿書院/形勝志)¶
左蠡掦瀾翼若游㡣而藍&KR0685;山横亘其問如榜斯掲¶
也¶
彭蠡湖滙江西十三郡六十餘縣之水由湖口以出下¶
<pb:KR2k0037_SBCK_034-24a>¶
江毎春夏兩集峡水盛長江流湍急而湖水势緩𣸪為¶
江流所遏則水益漲㳽漫数百里(明陳敏技重/修紫陽堤記)¶
奉軍都昌縣地寔瀕江然上有棠䕃下有楮溪大小五¶
寨近者四五十里遠亦不過百餘里遠䖏可一綽望把¶
截(朱子都昌新/寨利害状)¶
都昌依山枕湖全省要㑹之地(明萬浩新建/都昌城記)¶
環山帶水形甲東南(明王堯臣修都/昌縣龎事記)¶
两水掖之其状如帶西山雲&KR3542;環之其状如翼(宋王容/建昌斈)¶
(記)¶
修江衡前名山峙後(虞集建/昌斈記)¶
<pb:KR2k0037_SBCK_034-24b>¶
建昌鄱湖上㳺控修江諸阜洪所恃北門也(張鰲建昌/縣城記)¶
四面諸山環拱若抱澗澮清歴如画(明余祐安/義縣治記)¶
自匡庐雲居迤衍而成邑(明楊三省安/義大唐寺記)¶
宝峰西山映帶左右龍江澄碧淙¶
(記)¶
　　九江府¶
過九江至于敷淺原(禹/貢)¶
潯陽陸通五嶺北道長江逺行岷漢亦一都㑹也(晋地/道记)¶
源二分于崌崍流九派乎潯陽鼓洪濤于赤岸淪餘波¶
乎柴桑(郭璞/江賦)¶
<pb:KR2k0037_SBCK_034-25a>¶
南靣庐山北背大江(圖/經)¶
山亜五嶽江比四溟(眀一/統志)¶
左挟彭蠡右傍道川(方與/勝覧)¶
潯陽乃天下江山眉目之地(白玉蟾授/墨堂記)¶
徳安接岷山之胍彭澤挺文芼之峯蜀江下湖口孤山¶
峙鄔鎮寔吴椘襟喉江右衝要(九江/府志)¶
東連安慶西接蘄黄南与南康建昌鄰而北渡黄海京¶
師孔道出焉(郭子章郡/邑表說)¶
山擁干峯江環九派(徳化形/勝記)¶
左貫彭蠡右環金帶(明刘鍾徳/安縣志序)¶
<pb:KR2k0037_SBCK_034-25b>¶
控匡庐而注彭蠡龍乕馬亀環拱而翼衛(明姚文燕重/建徳安斈記)¶
接岷山之派向博山之陽形如鳯舉势若屏問(徳安形/勝記)¶
東北滙两湖之水西南聳萬叠之峰形若栖鵉势如盤¶
石(瑞昌形/勝記)¶
古赤烏邑幅&KR0695;不知幾百里其西南隅薄于柴桒之壌¶
乃与江州蘄州二衛屯田相錯如綉(明季盛春瑞昌/大塘堰碑記)¶
雉外群峰環拱如舞如飛山明而水丽(文徳翼重修/瑞昌斈記)¶
瑞昌于九江稱最僻縣居㴚滨之北亦山邑也(郭子章/郡邑表)¶
(記)¶
湖口砦窳地也然秀色攬庐文瀾吞江(明葉𥘉春/湖口斈記)¶
<pb:KR2k0037_SBCK_034-26a>¶
湖之為邑亢而窄(張鰲湖口成/徳書院記)¶
鐡屏横峙石鍾環抱㨿江湖之險當吴椘之衝(湖口形/势説)¶
彭澤地挟山峻(唐狄仁傑/免民租䟽)¶
彭澤居彭蠡下流滨大江阻叠障(明雷礼彭/津修斈記)¶
環山為治独缺其西北而江走其下(明丁湛彭/澤桞州記)¶
㨿彭蠡跨海門砥柱横江㡣城四寨(彭澤形/势記)¶
去小孤山十里而近其境西南接湖口都昌東北踰馬¶
當山交望江江右之境盡焉而小孤又江右一門户云¶
(郭子章郡/邑表說)¶
　　南安府¶
<pb:KR2k0037_SBCK_034-26b>¶
南安江西之南境(宋蘇軾南/安軍斈記)¶
南扼交廣北距湖湘(宋范大/用祠記)¶
凡䑓省命使之宣布廣海筐篚之献納莫不道出兹郡¶
(元張鑑重修/南安路記)¶
控廣引閩㨿上流道邊徼(元任庠搃/𬋩府治記)¶
南安介萬山間淂掌&KR0685;之地為郡治峯峦連絡不断鳴¶
溪曲澗自聶都而下莫測其源(明金潤金/鰲閤記)¶
庾嶺两廣往来襟喉萬足踐履冬無寒土(明桑悦重/修嶺路記)¶
當五嶺之最東(輿地/廣記)¶
靣庾嶺㨿髙原臨章水扼上流(金潤南/安城記)¶
<pb:KR2k0037_SBCK_034-27a>¶
接南荒之地廹東粤而帶郴桂表以庾嶺旭山滙以章¶
水蓉江蕯然南徼形勝(郭子章郡/邑表記)¶
崌嶺峙其南黄嶺&KR0777;其北龍泉山谷峻深溪洞綿亘惟¶
邑處四境之中章水繚繞秀峰壁立(宋鄭霖新建/南康縣治記)¶
睠維南埜小邑寔㨿西江上流衣冠文物之名區財賦¶
舟車之都會(元王元渤南康/鼔楼上梁文)¶
隄岸曠衍波瀾老成独秀峰屹立雲表势若挿天其餘¶
江山環拱如畫(明鍾贇南康/通済桥記)¶
江之南諸溪壑之水盡流而㑹于馬山之麓(明陳榮重/修築水堤)¶
(碑記)¶
<pb:KR2k0037_SBCK_034-27b>¶
庾嶺所衍章水所經而邑治建焉東南奥區也(明刘宾/南康訓)¶
(導廳/記)¶
南安壌地横水劇盗盤踞之山溪深阻險惡攻不可入¶
(明刘莭王/文成祠記)¶
上游之地山﨑峻而水激括(元孔思之上/猶斈田記)¶
溪洞廣袤而邑落其中民以山環而俗淳亦以山深而¶
藏㓂(元黄文條重修/上猶縣治記)¶
上猶民稀而地僻歲稍凶山洞愚氓嘯聚為冦(明黄仲/昭修城)¶
(記)¶
上猶為江藩邊邑接壤䧺韶萬山會焉(郭子章/邑表說)¶
<pb:KR2k0037_SBCK_034-28a>¶
崇義稱南部奥區(明萬夢桂縣/治題名記)¶
衆山壁立路如鳥道(刘凝崇義/形勝志)¶
　　贑州府¶
虔扵江南地最曠大山長谷荒翳險阻交廣閩越銅塩¶
之販道所出入(宋王安石/虔州學記)¶
貢源出新楽章出大庾合流城郭于文為贑竒峰怪岩¶
環視萬状(宋趙升章/貢䑓記)¶
南州自豫章右上其大州曰吉乂其大曰虔(李覯虔州/𥘉林書院)¶
(記)¶
接甌閩百粤之區介澗溪萬山之阻(宋洪/邁表)¶
<pb:KR2k0037_SBCK_034-28b>¶
贑之為州控江西之上流而接南粤之北阯故裏耑一¶
路之兵鈐而外提二境之戎柄其地重大(楊萬里章/貢道院記)¶
贑之為邦其山聳而属其水湍而清(楊萬里贑縣/斈記)¶
南方之山衡為宗自衡袤而南稍東為大庾袤而北又稍¶
東為盤古其地界閩越故吴上㳺今隷贑(宋曾千盤/古山記)¶
贑于江西為樞府其城㨿章貢二水合流之處山川䧺¶
秀(明彭時/遷斈記)¶
宅江西之上㳺當五嶺之要㑹其地与閩廣湖湘諸郡¶
邑犬牙相錯(明歛順重/府城記)¶
南贑四省咽喉而粤則南贑肩背郴衡其左腋也汀漳¶
<pb:KR2k0037_SBCK_034-29a>¶
其右臂也(明何廷仁送/王中丞序)¶
贑地最䧺鉅崆峒摩天章貢激石(郭子章郡/邑表記)¶
贑州㨿吴之背扼粤之項而雩都則又贑之咽喉也(元/陳)¶
(至言/祠記)¶
衆山環列孤峰中﨑(宋周頌雩/山庙碑)¶
雩邑形勢㨿贑上㳺山水之所會几邑之所通也(明袁/淳雩)¶
(郡志/序)¶
青山黛環巧比叠削城房壮麗地大以延(明觧縉雩都/楽善堂記)¶
由午嶺隘南接信豊而連龍南由豊口隘東接㑹昌而¶
廹安遠山澤不逞之徙間道竊發故惟城為要(明黄弘/綱雩都)¶
<pb:KR2k0037_SBCK_034-29b>¶
(城/記)¶
邑介山谷間羣山競秀若拱若揖一水漪緑映帶其前¶
(明李朱雩都/勤政楼記)¶
前&KR0916;南山後峙浮屠碧桃之水繞其東九日之岡盤其¶
西(胡&KR1275;信豊/譙楼記)¶
通天下大縣四十其餘于江西之贑者二而興國居其¶
中(宋未夢龍/荘令祠記)¶
興國地僻谷荒山嵯水悍(郭子章郡/邑表記)¶
兩都壮其祖龍五嶺提其泛駛經以&KR1070;川抱以㶑水(明/盧)¶
(寕㒷國/華塔記)¶
<pb:KR2k0037_SBCK_034-30a>¶
贑十縣水多飛流奔湍行崖峡間寕都獨平川漫流(明/羅)¶
(玘送平令之/任都寕序)¶
贑東之邑寕為大(明黄克纉/寕都志序)¶
寕都為贑大邑東有佛祖嶺西有金精山竒環之石拱¶
於南梅江之水繞扵左(明陳勉寕都/拱辰楼記)¶
贑之&KR3542;曰會昌州壤接閩廣寔邊徼重地¶
其地僻遠且險(明董越會/昌公舘記)¶
會昌寔巢峒出沒之區羊角水在上㳺命将耀兵當水¶
偏一靣(郭子章郡/邑表記)¶
安遠岩邑也塹　峻嶒盤廻㵿渺誠僻陬一竒壌(明林/有科)¶
<pb:KR2k0037_SBCK_034-30b>¶
(安遠/志序)¶
濂江在章貢雖僻遠名邑也(邹元標安/遠學記)¶
欣山拱翠濓水浮清馬鞍列嶂熊嶺浮几崇峦廣谷聳¶
拔者堪供㳺憇險絶音可資保障(安遠/縣志)¶
瑞金地接閩汀在&KR3542;邑最為僻逺(董越綿江/公舘記)¶
萬山連亘人跡稀少其深阻處常為盗區(明羅璟瑞/金城記)¶
襟山帯江風藏氣聚(明潘斈馴/瑞金斈記)¶
軍門龍山峙其前銅鉢龍霧映扵後隘山閩嶠亘其左¶
螺峯石塔抱其右(瑞金形/勝志)¶
龍南僻處萬山中視他邑規模差小以要衝言則非小¶
<pb:KR2k0037_SBCK_034-31a>¶
也(明楊拱龍/南城記)¶
叢林里落紛錯相望雉堞井門層矗綿連㨿三江之㑹¶
者是為邑城(明王宗徐龍/南汴河堤記)¶
南際萬山盤錯縈紆百餘里水行者必道龍頭會一邑¶
千脈之注湍悍峻駛乱石交錯其中亷利如劍(王宗徐/新開龍)¶
(南山/路記)¶
石城環縣皆石矗矗如城有龍巖瀑布石筠参天之竒¶
(郭子章郡/邑表記)¶
四山如城龍淵虎(石城形/勝志)¶
定南新創邑據虔上㳺故為盗區(郭子章定/南學記)¶
<pb:KR2k0037_SBCK_034-31b>¶
長寕㡌山挿天鄥水經地(安/志)¶
<pb:KR2k0037_SBCK_034-32a>¶
　水利¶
江西水之上源其大者為章水漢志曰豫章水山海經¶
水經曰贑水出南安聶都東山沙谿洞(属崇義縣/西南界)方石¶
五色水如滴漏至洸心橋始大東流經大庾縣合巘山¶
和溥水雲山宻水了山灵巗水大里水黄公坑峒山水¶
傀儡山天明水大庾嶺嶠水北流入之廣東仁化所出¶
之平政水合凉热水(寰宇記云/告名豫水)東北流入之經南康縣¶
西南為南埜口合蓮塘蕉溪諸水及布尾之封候水鑊¶
山西符水禽山禽水過山過水東流為芙蓉江澄緑泓¶
深東山有港有橋皆以芙蓉名也西北崇義縣有樟山¶
<pb:KR2k0037_SBCK_034-32b>¶
之潜水湖南益漿之麟漳水牛皮尨水玉泉山之義安¶
水大嶂山之帶圍水即(横/山)經上猶縣界上猶江源出湖¶
廣郴州桂陽縣流經琴江口营前彭山水入之過大猶¶
嶂合稍水(出名/溪)料水(出料/村)造水(出老/寨背)聞水(出益/漿)石門水¶
(出百/丈洞)未洲水皆從東南流入章水至南康沙口又東經¶
贑州城西環城而北与貢水会貢水漢志曰湖漢水貢水發¶
源福建汀州新楽山西流瑞金縣陳石山綿江水流至¶
五十里入之又合烏村智水銅鉢山㶚水羅田浮图水¶
經流㑹昌湘水上源為羊角水北流過龍石綿湘二水¶
始合為湘洪水淵深多怪石蛟龍居之盤古山墨斗湾¶
<pb:KR2k0037_SBCK_034-33a>¶
諸水皆会而入貢水安遠濓江水南流入之經雩都南¶
為雩水合金溪水(出鵬/公峰)化龍水出(難/山)羅芽汊水(出葱/果嶺)其¶
東北石城之琴水出鷹子岡合壩水寕都之梅水出梅¶
嶺(在邑北一百二十/里非大庾之梅嶺)合白沙江(出武頭/峯麓)曰鹿江(出/城)横¶
溪又合東江之鰲溪小溪西江之龍弯溪桃溪(出飛/林山)㑹¶
村吴口渡西南流入雩水遶城而西出雩都峡其北興¶
國之　江源出桐林坂及蜈蚣山合&KR1070;水(出大平/鄉藍坡)黄田¶
水(出清/徳郷)龍下川(出曹溪/西流)長信衣錦二尨西南流入雩水¶
其南則定南員魚溪出南坑　龍南枕水出東桃山合¶
筯竹葛溪諸山水為二江口經信豊為桃江源出龍南¶
<pb:KR2k0037_SBCK_034-33b>¶
桃嶺合黄田江(出徳㒷大竹園保昌靠/頭龍南樟木垇諸處)方溪水(出龍/洲)北¶
江水(出猶/山)大楽口水(出大庾界/界楓山)安楽郷三江水(一為新田/江出安遠)¶
(㑹昌界一為周坑江出會昌逰魚山/一為寺坪腦江出㑹昌贑縣土下坪)巫水(出中/坑洞)禾溪口¶
水(出長/老山)綿水(出綿/山)安息江水(出安遠/東坑)東北流至双溪口¶
又北為溩漾又北㑹于雩水故雩都為衆水之滙也貢¶
水又西經贛州城東環城而北與章水㑹二水合而為¶
贛此齊都官尚書劉澄之説相沿已乆雖&KR1073;道元譏其¶
以字説水亦未遠失水寔若謂縣治居二水之間因以¶
名縣則説尤允矣城中凰皇嘶馬金鯽三池福壽二溝¶
之水通之長歩水出黄家山東流入之龍溪水出黄竹¶
<pb:KR2k0037_SBCK_034-34a>¶
嶺北流入之梁水出龍頭嶺西流入之皂水出東流皂¶
中入之凡北流三百里歴十八滩經萬安龍溪水西流¶
入之綿津溪水出双坑及長仙合流入之宻溪水出鵞¶
公嶂西流入之水甘洌可㵸茗十八滩中惶恐滩最險¶
上有神潭潭傍種茶甚羙故諺云宻溪水神潭茶贑江¶
折而東流蘇溪水由九石坡入之雲岡水出朝天橋入¶
之韶江水合黄鵠水東流入之武翔溪受風雨雲雷四¶
潭之水西流入之其西龍泉遂江水源出左右二溪至¶
李派渡合為一東北流入之經泰和江流澄澈故曰澄¶
江永新㧞鐡山出之牛吼水合龍泉之射洲江東流入¶
<pb:KR2k0037_SBCK_034-34b>¶
之麻斜溪水合李陂溪水出西江口入之贑江又北經¶
永豊西報㤙江發源寕都西北界古名瀕水以漢孝子¶
歐寶庐墓救虎虎衘白鹿以報故更名西流合葛溪黄¶
竹溪白水麻江龍門江諸水流遶邑城下流爲英潭其¶
南沙溪簘瀧發源興國界西北流合孤江儲溪出庐陵¶
張家渡入贑江江水又北經吉安城東白鷺洲在焉宋¶
江文忠萬里始建書院合習溪水(出吉/塘渡)螺湖水(出五里/岡冷水)¶
(坑)及横石江水(江西北/界吉水)安福之盧水發源盧瀟山西受¶
永新之禾水勝業水及溶江(在永新/東界)合毛停水闊水郭¶
水(出郭山上/通冝春)同水(出逰/嶺)赤谷水(出分/宜界)智溪(出冝春桑/田東麓)荷¶
<pb:KR2k0037_SBCK_034-35a>¶
溪(出鴿/湖)東流與王江㑹源出陳㑹山之舟湖水合修水¶
于髙江下逹于王江又東流合泰和之禾水一名早禾¶
江經庐陵神岡山下同入于贑其自冨田合明徳水而¶
入者為庐陵之王江廬水下流與清溪水相合者為庐¶
陵之庐水贑口又北經吉水南為文江永豊英潭之交¶
㑹也江中有青湖洲二水繞之状若吉字故滩曰吉陽¶
縣曰吉水又云兩水交合如文故名之亦曰字水合義¶
昌水(出丈昌郷/上通䔥流)陽豊永豊幽溪沙口諸水入之南溪水¶
出中鵠郷東流出柘口入之經缺江東流折北旧為王¶
峡鎮江水于中而不淂溢合停頭水(出七/里洞)暮瞻水(出/石)¶
<pb:KR2k0037_SBCK_034-35b>¶
(牛/嶺)自古山漕溪逆南流入者為仁和水自漕溪北入者¶
為蓮花潭水經新淦西湄湘水發源髙嶺合秀溪水西¶
流入之藍陂溪發源百丈峰合金滩水東流入之贛江¶
又經臨江郡城南為清江水盖袁江贛江二水㑹于萬¶
碩洲南繞城而北故名臨江明成化末贑水暴衝蛇溪¶
水為銅锣江没田𤱔以干計直北流三十里與袁江會¶
於是臨江城臨袁不&KR0916;贑也袁江者發源萍鄉羅霄山¶
下為羅霄水東流至宜春西為稠江折而北澄清深碧¶
名為秀江合麟橋江(其源為清瀝/江出老山)仰山水九曲水鵉谿¶
水經分宜南為清源渡合赤江楊江野江介溪竹橋諸¶
<pb:KR2k0037_SBCK_034-36a>¶
水東流經新喻南為渝川縣夲以渝水名唐後訛而為¶
喻西合嚴塘江阪陂江盡江東合距江(出分/冝)灼江頴江¶
(發源䝉山合八十/四源即太平江水)長宣江(出黄/緱嶺)諸水几九十九湾八十¶
八滩𬗋洲東瀛洲聨亘以障之下清江而合于贛贛　江¶
又北流至清江鎮淦水發源離嶺会沉香溪水一名閤¶
山水出羊湖西注之䔥水亦名小陽水出古清泉里二¶
源滙于畨甲由䔥洲橋歴萧滩鎮東注之經豊城西為¶
劍江繞而北歴苦竹楊林金灘諸洲豐水出称山東北¶
流由三溪㑹羅山之富水東流而受百斤湖(廣百餘頃/溉田五百)¶
(餘/頃)株湖(長十餘里溉/田千餘頃)銅湖(亘三/十里)赤湖(廣二里溉田/二百餘頃)平港¶
<pb:KR2k0037_SBCK_034-36b>¶
湖(漑田二/百餘頃)諸水又㑹猴峰之槎溪水合流岀小港口入¶
贑江江水北流雩韶水出抚州横汊河合隐溪水西流¶
入之過龍霧洲即金鍾口是也杭溪水出介山滙為薬¶
湖合瑞州水東流入之瑞州水自萬載西南八叠山有¶
金鐘湖東流為龍江歴魚鱗滩合康楽水東流經上髙¶
南為凌江新昌之東溪来自奉新西溪来自寕州皆南¶
流入之合塩溪(在新昌/西門外)清溪秀溪(一名查溪有晋/陶淵明遺蹟)白竹¶
港(出高/嶺)諸水又合滕江水受小水(出烟/竹嶺)易楽水(出乾/陀嶺)斜¶
口水(出蒙/山)六口水(出上/尖)石洪港水東流賁高安城南為¶
錦江一名筠河漢志曰蜀水分一支亘南城為市河東¶
<pb:KR2k0037_SBCK_034-37a>¶
㑹于象牙潭受鍾口(出荷/口)龍口(出蛟/湖)華陽(出新/小溪)喻龍陂¶
(出宋/山)梅口(出粛坊/斜溪)諸水東流抵新建界黄源(出簫/峯下)洞源¶
(出香/城山)芭蕉源諸水入之北流經南昌府城西為章江麦¶
源水出西山上風両池注梅嶺下為吴源水合白石源¶
水入之寕州修水出黄龍山山與湖廣通城縣逺連界水¶
行修逺故曰修江郭璞䜟云有水名修有魚名儵天下¶
大乱此地無憂受杏苑水(出幕阜山/亦連通城)百萬水(出大/湘山)武寕¶
郷水(出天馬山連湖廣瀏陽㒷國/州及新昌界乃盗賊藪澤也)東津水(出州南/東津山)洪水¶
滩水(灌毛嶺山下/田三十頃)鹿源水腰帯水(出鳯/皇山)過州城東受安¶
平水(出毛/竹山)鶴源水(出湖廣連/界九宮山)及泰安郷歛口梁漢諸水¶
<pb:KR2k0037_SBCK_034-37b>¶
東北流經武寕縣南合義溪水官塘源港(亦名腰帯水/出神童山)¶
魯溪水南受清江(出銀/炉山)長田(出牛/皮洞)楊浦石鑊(俱出嚴/陽山)鳯¶
口(出三/卷山)北受茶培(出伊/山)東北受陂田(出界/仁郷)箬溪(出了/吉山)東¶
受績溪(出双/嶠山)諸港水東北流靖安城西双溪水出毛竹¶
山(㒷寕/州界)一支歴南源諸都東北流達于追里一支歷中¶
下燥坑達于桐城合流受桃源水(出九洞/南流)石掌滩水東¶
南流抵奉新與馮水合(出邑南/百丈山)尨溪水(出薬/王山)華林水(出/華)¶
(林/山)萦紆西来入之而皆㑹于修水安義之尨江水兆州¶
水東陽新涇水合于邑東為三合水并蛟源(出寔/峯山)白武¶
斛源(二水俱出/靖安界)諸水東流合于修水又東北流經建昌¶
<pb:KR2k0037_SBCK_034-38a>¶
縣南合檀陂水雲居山之楓林西江白沙雲門諸水東¶
流入之又合珠溪水一名清樹湾溪元和間出明月珠¶
大如鳮子即此連于章江㑹于彭蠡星子六溪十八湖¶
之水入之徳安博陽川東南流入之又北為女免港徳¶
化水入之港口白沙水磧𥘉日照之燦然金色曰金沙¶
洲明師殱陳友諒之卒于洲上是為西鄱陽湖南昌城¶
中之水曰三湖九津三湖者蘓國迤北曰北湖由廣濟¶
橋至港㤙桥曰東湖同仁坊二小桥至两斈宫抵水関¶
閘曰西湖縂名曰東湖古称十里後僅廣五里歲額魚¶
課一百二十金明萬厯中郡邑捐納禁不復漁九津者¶
<pb:KR2k0037_SBCK_034-38b>¶
義取洪範九疇所以洩三湖水廣潤門二津惠民進賢¶
順化永和徳勝五門各一津章江門二津津各引水㱕¶
濠水関橋置内外閘湖水盈則放水西逹章江江湖俱¶
溢則閉外閘使江水不淂浸入乃開内閘引湖達濠繞¶
廣潤章江徳勝永和四門而東注㱕蜆子艾溪二湖出¶
牛尾閘趋楊家滩入于湖旴水發源血木嶺過厓山北¶
流為巴溪又北為小勳溪過白水鎮經廣昌縣南為平¶
西大河合南村石壁青銅諸港水北流經南豊西會滄¶
浪水(出新/城界)軍港(出軍/山)蔓翠湖諸水北流經建昌郡城東¶
州門為旴江説文日始出曰旴清明之意也一名旴姥¶
<pb:KR2k0037_SBCK_034-39a>¶
江旴村有老母生三子服三銖衣喜食魚日于黎沮澤¶
中取二鯉乆之能変化遂仙去也合東江(出覆/舡山)石頭港¶
水一名梅溪(岀梓/木山)新城飛鳶水亦名悲猿港合省溪西¶
流入之東北流經金溪西合齊岡清江石門塗嶺后車¶
溪(出韓/婆嶺)東漕港請水經撫州東為汝江上流為金谿水¶
出上幕嶺水色如金與苦竹赤橋亦二水合流由夢港環¶
城而北江廣流緩渟瀦如湖名曰瑶湖宜黄章水發源¶
箬源嶺北流與軍峰冝水合又北流與黄土嶺黄水合¶
二水合而名縣也崇仁巴水出临川山為臨水之源出東¶
北流至嚴陀大盤山宝唐水㑹之芙蓉山之書堂十洞¶
<pb:KR2k0037_SBCK_034-39b>¶
二水分流㑹于李河埠而與之合東流㑹華盖之西寕¶
水曲折数百里合青水東流道黄州有長橋束之水灌¶
則湧激如奔馬過左港合羅山水東流合孤嶺水北流¶
合天浮山水高峰山水石牛源水經白鷺渡為臨川至¶
西津合汝水其北連礬水發源長江出黄塘桥東流入¶
之水比他水独重昔人取以充漏刻無差莭諸水相合¶
由金玉䑓出烏鵲石折而北过虎頭洲至金雞城東郡¶
三港水合金桥延桥桥水西流入之東北流合西落水¶
入武陽水進賢通済港水出香炉山流為九曲至减溪¶
湾合獬山之院澤水優㳺源北流入洪源湖一名日月¶
<pb:KR2k0037_SBCK_034-40a>¶
湖湖有小山東為日西為月涸則二漲則一中有石滩¶
䜟云日月湖明良将出石人滩合状元生東厯回龍洲¶
連軍山湖湖延袤五十餘里北為白沙湖与南昌大沙¶
小沙三湖接邑西羅溪嶺水流為清溪合南陽水為青¶
嵐湖与洞陽武陽合為三陽水至南昌東北入湖玉溪¶
出懐玉山西流合沙溪水平溪水又永豊溪源出福建¶
建寕盤亭西流入之過廣信城南為上饒江西流合儲¶
溪宋溪葛溪諸水(皆出/灵山)為弋陽江(一名/弋溪)信義港自福建¶
邵武分流入之西流合明溪水過桃花滩經貴溪南薌¶
溪水合箬溪湖陵戴星諸溪水過白范洲洲上昔産欎¶
<pb:KR2k0037_SBCK_034-40b>¶
金香革故名貴溪也經安仁南為安仁江一名錦江亦¶
名雲錦溪水雲蕩漾如錦也白塔河合王石烏石鵞湖¶
河陂諸澗之水与之㑹藍溪水三源合流入之建昌之¶
盧溪水流百三十里亦入之西北流經餘干桐口滩分¶
二派西北流者由布村趨尨窟河受潤陂水(三源一出/李梅峯一)¶
(出臨川大梅嶺一/出進賢賛王嶺)過様林雲霧洲至瑞洪鎮入于湖東¶
北流者由八字嘴又分二支一受古埠水(二源一出貴/溪鶴嶺一出)¶
(安仁洪/大源)趋馮田過黄坊合沙港水一由破穴入市河中¶
有越水波紋或圓如鏡或長如練味甘且重陸羽取烹¶
茗謂味似鏡湖水故名越也出西津俱會珠湖趋饒河¶
<pb:KR2k0037_SBCK_034-41a>¶
口故老云餘干水國塞破穴則尨窟為大阿塞布村則¶
沙口西津為大河也鄱水發源江南祁門環中合大共¶
山之霍溪禾戍嶺之栢溪及榔水嶺武陵嶺盧溪山諸¶
水西流出經浮梁東之梅村始容舟三十五里㑹天寶¶
水十数里㑹横槎港水至减家湾合江家山水南合歴¶
降水鯉魚橋水黄坛水桞家湾水西合大演水洗馬橋¶
水盡鳩溪水流為昌江過景徳鎮經饒州鄱陽南為鄱¶
江樂平洎川發源徳㒷洎山下洎滩里西流與大溪會¶
溪出江南婺源合浙江開化寅港水至湖口與長楽水¶
㑹水出天茅山合桐川横溪瑞港(出石/溜源)諸水至桐山港¶
<pb:KR2k0037_SBCK_034-41b>¶
口合建莭水水出弋陽霧山下俱西流㱕大溪入楽安¶
江江水源出徽州芙蓉嶺内河吴溪諸水皆西流入之¶
萬年之殷河滙竹屯河文溪南溪諸水文書源出之九¶
足水注之而入鄱江江受北珠南珠楓木角尾大雷白水¶
水諸湖之水環饒州城西折而北至双港口分為二一¶
支西經棠隂鎮出饒河口㑹餘干水入于湖一支西經¶
尭山港由老鸛港滙為烏坽湖出虬門入于湖是為東¶
鄱陽湖湖濶四十里袤三百里南跨南昌西接南康東¶
抵饒州尽為諸江之水古稱彭蠡一名宫亭一名楊瀾¶
近都昌者為左蠡湖近湖口者為土目湖北為皂湖白¶
<pb:KR2k0037_SBCK_034-42a>¶
洋湖又北為西倉湖劳渡湖為白虎塘皆在鞋山(亦名/大孤)¶
山上下由湖口出大江此豫章水殊源同㱕之大概也¶
瑞昌芦泉魚泉石房大&KR2121;梅溪白尨諸泉瀦為赤湖流¶
為瀼溪東流九江城西入龍開河東通湓浦港白楽天¶
大聼啇婦琵琶處南通濓溪港宋時周元公所寓也東¶
流入潯陽江湖口沙頭港發源黄土嶺接沙頭河入大¶
江沙頭一名麒麟河係明萬厯中增設湖口関税啇舟¶
徃来所泊易以嘉名如楊港曰武曲港黄牛洑曰文昌¶
洑老鴉磯曰鳯皇磯之類是也彭澤青山大洎諸湖瀼¶
子臙脂筲箕橫山諸港皆滨大江此雖水之别入于江¶
<pb:KR2k0037_SBCK_034-42b>¶
而在漢志豫章郡境内亦當随地以附見者䆒心水利¶
者盍詳考焉¶
<pb:KR2k0037_SBCK_034-43a>¶
九江府志　設関用鈔法料船丈尺榷之自宣徳四年始九江関與臨清¶
淮安金沙並設户部主事分司監之歲週而代自景泰元年始至者自李¶
蕃始𥘉以部題領精微批行事其奉　勅書并給関防自隆慶三年始関¶
時罷時復之時分司時易以府佐其遣分司不復易自正徳五年始隆慶¶
三年命九江楊杭近府三関商税行各府掌印官收觧其河西務臨清淮¶
安滸墅委亷幹佐貳五日一送貯府州庫府州正驗觧移文主事稽查各¶
具数報部萬曆二年以九江関去府城二里許大江洪波激舟維䌫無䖏¶
所乞照河西務等例詔許之今每季開府佐名謂之恊関然亦未嘗與関¶
事　勅書仍令主事填单發九江府掌印官騐收觧如前例矣¶
船料不下五尺大不溢三丈六尺五尺鈔二十貫五百五十有五錢四十¶
三文竒十之一(鈔一貫折銀三厘/錢七文折銀一分)大則漸差上之𥘉本色既折色既兼本¶
<pb:KR2k0037_SBCK_034-43b>¶
折以為常(今毎觧至京必易錢鈔入内/豕運庫遂以有用化無用矣)諸関空而不課九江課空課脚船¶
凢船塩船大苗船速苗船上水輸下水下水逹行免船九尺以下者月二¶
行一丈以上者月一行餘行不免木簰無漲船不料漲船料如常船(今不/爾也)¶
划船逹行舊課歲一萬有竒累增二萬五千両天啓元年軍興用不足加¶
增課之半¶
嘉靖四十二年給事中張鳴瑞建言請移関湖口下撫按議未便添設湖¶
口厰筭安慶入鄱陽湖徃來舟船府佐董之以其料附関隆慶元年御史¶
張啓元言湖口両山夾峙岸石巉阻無迂江水激勵厲商遂罷湖口厰¶
萬曆戊戍春九江奸民馮萬善先以領觧麂皮胖襖入京耗蠧盡計無所¶
岀與其黨朱國泰熊文耀楊華春誘中人以礦税之利進湖関圗上俞¶
之為遣奉御李道萬善等號為本頭翼以都下無頼秋九月至湖口始立¶
<pb:KR2k0037_SBCK_034-44a>¶
厰𥘉料船中分江関額抄既見貨税可居奏請征商遂有督理湖口蘄黄¶
安慶之號括行旅䑛膚入髓稽盤泊乆暴雨疾風漂沒相継風激濤奔舟¶
維縶不及施有䦨上下者輙張弓火射之痛哭之聲不絶開黄牛洑為文¶
昌洑楊港為武曲港攔佗鵞洲八里江名為蟻舟實令近岸得洞悉貨物¶
之底裡而錙銖筭之廵攔劉世臣追粮舟入湖不及駕言南康縱之奏入¶
有　㫖逮南康守吴寳秀星子令吳一元廵司某逮之日寳秀夫人投繯¶
死壬子武林葛寅亮兵備江州絶道使不受餽遺檄守備江西同知湖口¶
縣為約束時緝其横魁斃之獄次者椎楚&KR0809;三木市中先是稅厰獨本監¶
功令見者咋舌葛下車發禁緝告令数十楮重掲之厰壁商民始知有憲¶
䑓紀綱矣乆之撫按交章奏請撤監税最後道亦自辭詔暫令南九有¶
司領其事以其金錢附省監潘相泰昌　登極盡罷之¶
<pb:KR2k0037_SBCK_034-44b>¶
事宜志　事以時起以時救不可預然而歷觀前畫以迄於今舉所舉杜¶
所杜無以異也敏者以有餘玩者以不足¶
民耕而穫即樂歲不贍也益之以楚乃贍官無囷倉家無盖蔵負米而入¶
市擕量而出糴一有緩急不五日城中食盡矣宜官為常平以儲之户宿¶
歲粮社榖隷於公則耗隷於民而官稽之則困主者莫如官為之所以儲¶
之而主者在民籍其数而勿稽也¶
徴粮投櫃户胥算之管庫者守其藏以為岀納邑所同也差書所獨也兼¶
筭掌岀納而邑無藏矣非惟無藏也并無数非惟無数也并無錢榖然固¶
結而不可觧者何也差書之始進有豪焉捐金以為之費費於官曰公堂¶
自官以下役於官者無不賄也約五百金而官之不肖者餌其半然後公¶
帑惟豪所為矣比始痛革勒在丹書城旦其胥而甚昵者罷其令然猶得¶
<pb:KR2k0037_SBCK_034-45a>¶
無有耽耽者乎南康有差書九江有差書九為甚九江之差書瑞為甚¶
民無逋粮易徴也而漏巵于透支其弊始于胥史而成于官透者多役人¶
之歲食與各兵之餉透一歲則尅什之二二歲三歲則尅其半尅其半者¶
此其不肖不獨在胥史也均一歲而與奪異均一役而遲速異或預食数¶
年之餉或經数歲枵腹則賄之至不至與夫胥史之為也是在令¶
透支而錢榖耗兑支而錢榖淆胥史盡歲徴之有以飽乾沒而岀空由以¶
抵之令無賄者自相兑又或乗急而質其由或乗縣令之瞶而冐両由質¶
由與執由者雜冐由與本由雜而錢榖如亂絲矣杜透不杜兑害未已也¶
衞屯兑支其亂尤甚歲額子粒二萬三千四十石有竒除軍舎月口粮坐¶
抵一萬四千九百九十四石有竒外實徴八千四十六石又除運軍粮票¶
兑銷外實徴見米三千一百八石有竒聴給官軍俸粮其荳麥折銀亦除¶
<pb:KR2k0037_SBCK_034-45b>¶
坐抵兑銷外每年實該折銀七百両有竒徳給各官鈔鋃囷有餘粟帑有¶
餘金而今官軍有枵数年之腹者又兑支亂之也今總覈而岀納之外有¶
軍三有分数具親為比徴而貯之郡庫以時給¶
國𥘉戦争之餘民多死徙田蕪穢發衞士耕而戍之其後流徙之歸者畬¶
所棄若髙衍腴沃皆衞屯也乆而衞官併吞其業貧軍鬻其業奸軍展轉¶
其業今惟供士民之詭蠧而已葛屺瞻始清其受屯之人及餘丁而籍之¶
余再籍之然不足以塞竇十之一夫屯既不必耕而卒既不必屯矣一卒¶
之田私受授者為緡二十以上三十以下以平值筭之有三於此者若官¶
為鬻之而取其歲粒以餉卒卒之復更飽而國且得金錢十萬又得擇趫¶
卒而食之矣即不然著屯者保任既明人圗其貌令無得朝甲而暮乙其¶
尤愈於籍乎即籍也五年必更覈之¶
<pb:KR2k0037_SBCK_034-46a>¶
塩額歲二萬二千引(每引六/十五包)今不能什之一廵緝之役逼徴其私而罷民¶
士驛騷其業奸牙空其貲無頼伺其來為羅囤户擅其不來為利商俱告¶
改他販而額猶在則濳于柄鹺者懸為縣官考成即督檄如雨終不至潯¶
塩終歲湧貴或船餘小販水經陸負時小泊而廵役暨無頼子籍鹺禁禦¶
而奪之不察者或以為法應爾夫法豈肥奸而淡民也哉故潯塩之壅不¶
在商而潯法之行不在私(近為開官店禁水廵地棍之需索于商者革郡/邑衙胥常例止令投單于道聴商自擇牙人道)¶
(為填簿如更欲改擇則更報之嚴絶豪有力及罷民買囤及壓契套契詐/欺諸弊諸弊既絶而商不以額至則罪在商矣具文鹺使者嚴督究商)¶
徳化馬價三十有二益以関差十金糈無厚焉者而馬愈困牧人愈逃匿¶
何也黠者飬馬而利于僉家温者以為歲更無歲不僉無僉不索貨貨飽¶
則仍代為任之以一馬而代二馬之任而馬乏不能貨則必貧者也則令¶
<pb:KR2k0037_SBCK_034-46b>¶
任之而馬逃盖自胥史里甲至於馬户無不利僉報者也徳安民乃願以¶
馬歸里余張檄衆訪之咸曰便乃著為令通行他邑領價于官而雇民于¶
市官不得僉報市不得索貨矣関金四百有竒舊為郡私呉守養源捐以¶
濟馬(檄曰㩀徳安里逓桂嘉盛等呈稱願認縣邑差馬前去雇募市民走/遞不致違悞照得各都里遞散住鄉村焉能身自養馬以供驛傳之)¶
(役納銀于官而雇差于市自為良法無奈徳安累經不肖之官加以胥史/習為掯侵之弊所納之鋃入于官帑而不發于馬户或行半發或毎馬縣)¶
(官扣若干胥史扣若干即其扣而後發亦湏央情托分一馬所得不過数/金而欲供終歲絡繹之差馬户安得不逃馬户旣逃勢必報𥙷則又以僉)¶
(報為竒貨遍詐富民或户房與馬户串通故令之逃又行僉詐而其所僉/詐者即前所納銀于官之里遞也是里遞既納官而雇役又𬒳詐而受殃)¶
(前後両重不如仍歸里遞自養之便故有此呈不知里遞即自認養馬亦/不能不雇市民但使市民不逃則僉詐自絶其所以逃者以領銀之掯勒)¶
(短少也但使領銀不掯勒短少則市民自然不逃至于兵房馬户之串逃/而僉詐者以其僉之于官也但使一里遞認定一市民則僉詐自然可杜)¶
(今當以一百一十二號之馬配定一百八十里遞某里第一甲雇馬户某/人第二甲雇馬户某人當官派認投狀註册投註之後某甲之銀即與某)¶
<pb:KR2k0037_SBCK_034-47a>¶
(馬户當官交付馬户不得于受雇之日故行掯勒亦不得于受雇之後復/行推諉里遞不得不行審實将無身家之人致有逃亡亦不得推稱私兑)¶
(延挨搪抵致馬户有所藉口以悞差使其後再有馬户欠缺亦即于原認/里遞另雇充役不得于各里遞遍行僉派至于里遞原有額編養馬之鋃)¶
(不煩再派里遞不得藉馬為名私派各花户幇助銀両如有此等許諸人/首告枷號究罪若此則馬雖養于市民而不可得而逃責雖承于里遞不)¶
(可得而優銀雖交于當官不可得而掯庻有瘳乎至于在縣之馬價十七/両通逺驛之馬價十四両尚湏一㮣攤匀以均多寡在縣之九十二馬與)¶
(通遠驛之三十馬尚湏每季輪畨以供勞逸此本道面諭桂嘉盛等而皆/以為便者也然而法欲宜民事湏博訪里甲一百八十人未知皆如桂嘉)¶
(盛等一十八人之咸以為宜否仰該縣官吏照本道行牌抄冩十九榜其/一榜縣前餘則每里分與一榜榜右粘連空紙一叚令各甲皆填註姓名)¶
(姓名之下皆填註或<折 t="33"/>便或不便牌限三日内遍發各里五日内繳/既而里民咸稱便徳安湖口及饒州之民各願比例遂通行之)¶
馬不僉報矣而引馬折馬䘏馬不除猶困也馬户吐剛而茹柔勢不及則¶
玩不應以困行者勢及則為行者所困役夫亦如之上官之承舎逹官之¶
奴隷異省之郵符皆害馬與役夫者也郡邑不能抗無如驗號于道而嚴¶
<pb:KR2k0037_SBCK_034-47b>¶
覈之驗號于道而吐剛猶無益也¶
曹翰克江州墮城七尺今城或非疇昔然睥睨不計焉丈而已其因山累¶
之者跛牂牧之江沂艨艟可以及陴此法所忌也張直指議崇四尺度税¶
羡四千有竒張去左藩貸以餉宗遂不果誠欲鞏之终不果已乎¶
黄梅徳化錯壌而殊省盗與民俱不可問此其小者也浸假江上有事其¶
能指臂使而壎箎應乎一瑕則俱瑕矣吴守秀議以黄梅歸九江郡遇有¶
盗起南北夾攻之議雖不行不可易也¶
訟之無情無如盗與七殺訟殺者必令其負屍而驗之市人及邑門郊人¶
及郭門驗弗踰日平委佐驗傷與陳牒合則理之虗而不合則存其詞而¶
籍之以證再訟令之職也本竊而詞以刼者未竊而詞以刼者舍盗而指¶
<pb:KR2k0037_SBCK_034-48a>¶
其讐者與盗通而誣人以貨者捕之與盗市者捕之噬人者煆煉人者告¶
盗而與盗觧而自息者公舉盗而以為私者公保任盗而以為私者明者¶
難聵者易悍者不再計此可以觀政矣¶
江防之役遏其下河則無優守備之獲盗者令必無刑焉而送道面讞之¶
則無朦¶
陳氏之餘聚族而居洪上下者阻而逋盗悍而犯禁輕而易動雖然猶喜¶
其朴也信之易孚惠之易懐信惠既行威之易威也瑞昌據其口緝捕館¶
䖏其腹安得良吏而與之¶
瑞興鄉立而瑞人跳而為興而粮不可催肇陳口緝捕館立而奸不可問¶
夫肇陳係銜于楚而兼轄于江其役與糈二省共供之其賢者不至不肖¶
者與衙胥交手而肆其虐既援江以虐江復依楚以抗江是官為衙胥役¶
<pb:KR2k0037_SBCK_034-48b>¶
而轄是官者為官役也起柯陳之衅者必自此矣¶
両省交轄其勢固然莫若罷緝捕館移瑞昌縣治于肇陳或属之江或属¶
之楚皆可異日必有思余言者¶
衞軍分直信地向無一人戍者官司經臨則或先以少錢覔土人應湏臾¶
防館江廵則其胥先告衞軍隨以徃若無失伍然幸其不常戍誠常戍是¶
即不靖于江者也余盡撤其軍千二百人歸營圑之有三益夫訓士則無¶
如躬矣馭輕則無如重矣弭盗則多一竇無如杜一竇矣¶
煙墩　正徳間江上多游寇兵備副使馮顯十里設墩效邊陲之制濵江¶
十餘所白石磯一囬風磯一柘磯一茭石磯香爐墩時家路口一官湖一¶
鳯凰山髙廟一赤湖港一江南地形蛇曲林木宻蔽水氣昏暖不便偵瞭¶
冦之來也以舟乗風之便待舉𤇺火緩不能先墩無所用之今廢¶
<pb:KR2k0037_SBCK_034-49a>¶
廬江四辨盧藩之言辨矣然亦東漢地理志水經註潯陽記周景式廬¶
山記有以啓之嘗即其説求之所可疑者六焉其一山海經言三天子都¶
在閩西註云在歙東浙江岀焉水經言浙水出三天子都註云在&KR0627;縣乃¶
今徽州之境秦鄣郡漢丹陽郡故鄣縣地廬山相去数百里而謂之天子¶
都然則廬山在歙東耶亦有所謂浙江者耶其二山海經言廬江岀三天¶
子都入江彭澤西水經言廬江出三天子都北過彭澤縣西北入江漢書¶
地理志宛陵縣彭澤聚在西南又豫章郡有彭澤縣禹貢彭蠡澤在西是¶
彭澤聚與彭澤縣為二地要之遠於柴桑廬山安得以為名耶其三西漢¶
郡國志註云廬江岀陵陽東南北入江又漢廬江郡即令廬州安慶地皆¶
不在彭蠡西盧藩曰廬江在彭蠡西涯何耶其四秦無廬江郡漢𥘉亦無¶
廬江郡郡立於漢武帝時周景式廬山記潯陽記曰廬山秦属廬江郡何¶
<pb:KR2k0037_SBCK_034-49b>¶
耶其五潯陽本以蘄之潯水得名在江北漢書郡國志註云禹貢九江在¶
南地與樅陽接廬江可以有潯陽潯陽安得有廬山耶其六漢時廬山南¶
北皆豫章郡柴桑縣地属呉國不属淮南三國志周瑜治兵柴桑不言潯¶
陽以江南惟柴桑也是時柴桑有湓口関其後晋惠帝元康元年始以豫¶
章等十郡置江州無潯陽其後永興元年始以廬江之潯陽武昌之柴桑¶
置潯陽郡治江州其後安帝義熈八年省潯陽入柴桑縣其後唐又改柴¶
桑為潯陽縣然則江南有潯陽盖晋永興後事方潯陽隷廬江時不在江¶
南及移江南時不屬廬江盧藩曰廬江有潯陽潯陽有廬山又何也或曰¶
以廬山之為南鄣也後遂傳會為天子鄣以合於山海經不識然否蓉塘¶
紀聞王莾以豫章郡為九江柴桑縣為九江亭則九江之名訛也乆矣¶
<pb:KR2k0037_SBCK_034-50a>¶
上饒知縣李鴻封禁考畧¶
要害信古荒服所謂吴頭楚尾是也秦尚為不墾之土漢武帝征閩越¶
由分水関入而道路始通不及貢賦東呉始建郡治析為二縣歷晋至唐¶
徙廢不常乾元𥘉信州始有畫壌云宋平江南分為江東路于鉛山分水¶
関置驛由崇安入閩又于永豐柘陽関亦置驛由浦城入閩是為二大関¶
相去数百里而其間空棄数百里在分水崇安之東柘陽浦城之西者則¶
所謂封禁山是也在昔冦亂大抵由此醸釁是以傳禁不通人烟入　我¶
明而始益嚴扄鑰因以得名其隷建寕者姑未暇述其在廣信者實名銅¶
塘俗傳産銅殊未可深曉今江西通志及郡志皆云此山在府南百里險¶
絶陡峻稱為一郡要害山有九井幽路偪側湏偹歷險阻始逹餘則不可¶
復入矣人跡既逺平陂逺近皆不可得而知也峭㠋䝉茸攀援藤蘿僅得¶
<pb:KR2k0037_SBCK_034-50b>¶
至半卑者則滙為水澤臨為絶壑毒龍猛獸之所居也　前世傳此山週¶
圍数百里實廣長各三四百里北東西三面則屬廣信屬邑之上饒永豐¶
玉山南東西三靣則屬福建建寕之浦城崇安雖綰帶三省而去浙尤為¶
宻邇永豐小路一通衢之江常一通䖏之龍景皆僅数十里是謂三省之¶
交其在分水柘陽二関别有小徑可通徃來者徃時大盗葉宗留鄧茂七¶
陶得二等令其黨隂通間諜人不復知載在鴻猷錄可考又自鉛山接弋¶
陽貴溪别通邵武延平建寕三郡皆在萬山間逺者相去数百里近者百¶
餘里嘉靖四十年卲延山冦突至貴溪江窰山所經弋陽亦𬒳焚掠皆由¶
此道頼都御史譚綸緫兵戚継光撃却之即其地也水脉数十條總為三¶
支一支合上饒永豐經貴溪卞流入湖而合於江一支合崇安浦城由福¶
州一支自永豐至江山㑹台衢經錢塘皆入於海此其壤境相通之大㮣¶
<pb:KR2k0037_SBCK_034-51a>¶
也　封禁一山有内外新舊二䖏其界則始前代永樂宣徳間鑛徒入山¶
乆之鑛乏山崩沒死者甚衆今名䧟坑俗名䧟人坑此為封禁内山之門¶
户也自此而外如葉坊舒里已坑與永鉛二縣所屬各隘諸土名不可勝¶
記則自正統討平宗留之後槩為設禁今己盡成宿莾矣内山深邃奸宄¶
易于託跡非設外禁以固護之則冦盗冐險一入即可列栅自守因以其¶
間時出剽掠為害滋蔓矣　前白此山徑路稍通之後即為亡命淵薮其¶
始托名採木實則利于銅鐡或妄意其間有銀鑛也考之徃牒大抵盗首¶
以此誘聚流民流民不知從而蝇集始則各挾所有以銅鐡貿易徃徃相¶
矜以利又割取自長之菽粟或撃鮮烹肥恣意無禁𥘉不憂其乏己而積¶
乆食盡于是刼之為盗自相部署岀沒無常實計岀于無聊耳　凢盗入¶
據舊巢見在不煩再闢且山居饒材易為营剏游手好閑者所在而有利¶
<pb:KR2k0037_SBCK_034-51b>¶
之所在人必争趨旬月之間数萬之衆可立聚也山故多銅鐡可成矛㦸¶
藤竹之屬可爲弓矢[竺-二+稗]盾以戦以守隱然一巨敵也仰攻深入豈易爲力¶
哉¶
歷代法令　唐郡治𥘉開爲亂者衆史載唐季群盗依以爲巢宋范汝爲¶
内訌閩邵延間有賊黨據此造噐械以助爲自范冦平後始立諸寨閩志¶
備存後之增設諸隘自此始元時尤爲盗薮法令最嚴常慮宋室遺㣧有¶
潜入以圗興復者是以累加防守逋民迯匿輒加重刑或合山焚之　國¶
朝　上遣大元帥胡大海經理東南詔以上鉛永属廣信福建以浦崇¶
属建寕浙江以江常属衢州龍景属䖏州禁互相侵越以此山獨當三省¶
之中非荒度所及苐令封守如故而已最後草竊時發乃因有司所請以¶
上饒四十九都五十二三四等都永豐十五十九等都鉛山十三等都毎¶
<pb:KR2k0037_SBCK_034-52a>¶
都各置十堡添設里老畫地盤詰不許䦨入犯者䖏以極刑家属流放¶
永樂十年詔三省㑹議銅塘果否荒僻不湛建治據實以聞時各省會¶
勘如前惟令各縣分别所隷驅逐逋匿毎歲本府行上永鉛三縣㑹同福¶
建浦崇二縣官查考一次詳報各該上司即有踈虞　奏聞宣徳七年¶
浙江豪民頃三等聚衆潜入銅塘又于四十二等都地名包公尖五十都¶
地名横山頭五十三都地名洪水坑等䖏起立罏塲一十三座聚衆萬餘¶
因而流刼撫按三司臨勘具　奏㝷　勅福建行都司合兵擒獲檻送伏¶
誅　正統七年浙江䖏州賊王能鄭祥四蒼大頭葉宗留等聚衆千餘入¶
山盗礦十年掠永豐調南昌前衞廣鉛二所官軍及六縣民壯與王能等¶
戦官軍𬒳殺者甚衆永豐知縣鄧顒同老人余斌入山招撫賊首王能等¶
三十五人徳命給與剳付将永豐二十四都瘠荒田地給與耕種以充快¶
<pb:KR2k0037_SBCK_034-52b>¶
手恊同六縣民壯于永豐之横山頭設教塲以時操閲復令以計誘鄭祥¶
四蒼大頭等三百餘人悉斬于永豐之十五都獨宗留等與其部下遁去¶
十三年二月宗留聚衆盗掘䖏州少陽坑九月歷雲和至政和之少亭皆¶
無所得謂其徒曰與其取于山勞而無功孰若取于民衆從之時餘黨尚¶
数百人勢遂復振攻掠政和縣還慶元遣人招龍泉良葛山人葉七為教¶
師由浦城流刼建陽所過焚掠分衆扼守鉛之車盤嶺行旅断絶閩賊鄧¶
茂七亦起于邵武東南大震上命都御史張楷偕都督劉得新陳榮帥¶
兵徃討閩冦至廣信宗留率其黨時岀抄掠楷留不敢進閩中日益告急¶
浙江藩臬請楷便宜移兵先撃宗留可無後顧江西按臣亦言葉冦近咫¶
尺危在旦夕大臣為國家排難專之可也楷不知所從有指揮戴禮奮身¶
願徃勦之楷乃命率兵五百以徃十三年十一月賊至黄栢舖戴禮兵撃¶
<pb:KR2k0037_SBCK_034-53a>¶
之死傷相半宗留衣緋率衆前中流矢死官兵不知為宗留也賊退奔入¶
山復擁葉希八為渠帥刼車盤嶺率衆駐十三都欲由銅塘囬浦城都督¶
陳榮謂楷曰受命討賊今延平事急而鉛道不通大軍宻邇二賊並熾今¶
遣部将徃朝廷謂我軰逗留将若之何楷不得已乃命榮率兵二千與戴¶
禮合至鉛之祝公橋軍無紀律猝遇賊突前邀戦官兵大敗榮禮皆死楷¶
懼聞劉得新己率江西兵趍建寕遂取道徑徃閩中行委浦城縣丞何率¶
軍快数千永豐縣令鄧顒亦率本府六縣民快以應十一月十五日與希¶
八合戦横山敗績顒𬒳執不屈罵賊死鎮守侍即楊寕時在㑹城乃與三¶
司議調南昌前衞及廣鉛二所官軍并集六縣民壯㑹于横山相持数月¶
僅無亡失而已　朝廷聞敗遣尚書金濓寕陽侯陳𢡟保定侯梁瑶平江¶
伯陳豫等率京營及南直江浙等兵討之以中官曹吉祥王瑾為監軍兼¶
<pb:KR2k0037_SBCK_034-53b>¶
制三省吉祥等素作威福濓等以計留之于浙而與𢡟及郎中陸移兵駐¶
廣信分道入福建未至希八乃使人從鉛弋間道厚自結于茂七互為聲¶
援此入彼岀官兵首尾不能相應楷至建寕屡戦時有小勝輙以捷聞㑹¶
賊黨適有内却楷隂以計招下其黨張由孫羅汝先等許以擒賊立功由¶
孫等誘鄧茂七出戦敗死并擒其侄伯孫與家屬悉俘獻　京師閩冦悉¶
平希八以失援勢稍弱然猶據銅塘且耕且守已而復由浦城政和與陶¶
得二楊希陶秉倫等合掠䖏州及金衢等䖏詔令張楷移師討䖏冦楷¶
至有千户沈俊者自言其部下皆麗水人親属多䧟賊中遣所親信以徃¶
宜可得要領楷從之乃令入山曉諭至以老母百口為誓得二岀見楷優¶
加賞賚令招餘黨希八㝷亦出降始知宗留已死濓等時在廣信得報亦¶
以銅塘冦平聞遂罷兵因與守臣會議善後事宜乃奏以附近民山凢去¶
<pb:KR2k0037_SBCK_034-54a>¶
銅塘数十里内者悉加封禁如上饒五十二都三堡至八堡民田粮七十¶
八石及五十三四等都東至永豐十五等都西至鉛山十三等都山塘地¶
皆不得耕種録居民通賊者盡行誅戮家産入官𬒳冦者量行給復徙之¶
他所浦城崇安視此例凢諸洞向通徃來之路悉甃石為障餘當溪水之¶
衝不可施以人力者仍如宋元故事于上饒設髙洲楓林張湾永豐設谹¶
山軍潭港頭凢六隘擇素有恒業居民充為老人添設快手月給口粮令¶
各分守信地統以寨官隨軍操演禁不許停挿異郡商民及於隘内徃來¶
以月之朔望申報違者籍沒戍邊自是禁防愈宻而地方始得寕息矣¶
正徳十年奸民某者始在外山盗木漸入内地採鐡聚衆應鉛山民周呉¶
李為亂廵撫都御史韓雍督兵征勦盡獲亂民因即舊界立石示禁毎隘¶
各立寨官復益兵快劄諸里老恊同管守　嘉靖三十四年南昌人某同¶
<pb:KR2k0037_SBCK_034-54b>¶
方士陶仲文奏請重建許旌陽鐡柱宫因言工費動以萬計今帑藏空虗¶
實不能給請以廣(信/封)禁外山所蓄樹木採取庀工不足則以平洋坑所産¶
礦銀助之得請仲文又以籙法得幸持之甚急該部覆行撫按勘報三司¶
㑹議皆言平洋坑封禁山皆從仙霞嶺發脉南幹自草萍直走　留都載¶
在天下輿圗及朱子大全可考也開鑿貽害請為萬世培固　陵寝為地¶
方拯活生霛亟賜停止奏上　肅皇帝未之許也會閣臣掲言鼎建真君¶
宫宇凢以祝　皇上無彊之福也人臣仰荷　國㤙即竭帑藏捐私財助¶
之固所不恤况乃取于山林之産乎顧以傷動龍&KR0899;上関　陵寝非臣等¶
所敢任也不如令江西布政司發庫金数千建之便上從之言者亦不¶
之罪　四十一年龍游人祝十八聚礦徒数百從江山經玉山程村徃浦¶
城欲邀衆分刼平洋銅塘為官兵所拒不得進退至常山復振集四百餘¶
<pb:KR2k0037_SBCK_034-55a>¶
人殺傷縣兵突前至草萍過玉山屯呉村令其黨余狗為覘為柘陽廵簡¶
司所執事聞廵撫江西副都御史胡柗奏曰今廣信上永二縣所轄銅塘¶
平洋地方綰帶衢建實當閩浙之交有岩峒谿壑之阻擅鉛鑛材木之饒¶
為方可数百里正統間閩賊鄧茂七等盖嘗盗冶其中知縣鄧顒追捕𬒳¶
害該前守臣請兵勦㓕遂将前山封禁内有官民米七十餘石議令該都¶
十里均賠其後輸納不前復奏令均派㮣縣有籍可覈自正徳以及嘉靖¶
之𥘉閩浙諸冦徃徃竊㩀地方居民𬒳其蹂躪至于累年而後定即今流¶
棍乗江閩用兵多事之時紏黨操戈託名盗採意實伺便刼掠臣㑹同廵¶
按江西監察御史陳志查得銅塘山塲之與平洋坑均為盗所垂涎而平¶
洋坑地尤浦城江山二縣之界重山複嶺叠嶂層巖一轉折十数歩之外¶
即主客爾我不相睹接凢茲醜徒潜伏草莾儔侣後先則為道路之行人¶
<pb:KR2k0037_SBCK_034-55b>¶
俄而暗號一呼挺戈齊奮則数百千人可立而聚徃江常浦三縣各相視¶
為秦越且地方姦惡亦多觀望成敗幸其得開則可隨行分竊以自為利¶
是以甘心為之耳目居停接濟者亦復不少㑒謂必湏比照汀州武平之¶
属嶺北潮州程鄉之属漳南故事而以福建浦城浙江之常山江山所属¶
之盆亭溪源髙泉仙霞小竿諸廵簡司悉聴江西分守湖東道管轄提調¶
責令盤詰探報可以先期為傋如遇各賊屯聚一體召集鄉兵首尾應援¶
阻截遮撃勢盛則移文建寕兵道嚴金衢温䖏守廵各道速發援兵恊力¶
驅逐違期者聴江西撫按叅論仍乞　勅下兵部查議果于事體可行請¶
　賜不坐名勅書一道專令分守湖東道叅議駐劄廣永豐縣治訓練營¶
鄉等兵控扼禁緝逆折潜消幸今永豐繕造有城落成伊邇可以屏維藩¶
翰其于閩浙三省撫按司道止于文移徃來一切叅謁儀文截然無與庻¶
<pb:KR2k0037_SBCK_034-56a>¶
乎于事可豫于官可常于職不曠産賊之源稍清而受賊之委可䟽而塞¶
矣䟽上勅下兵部如議萬曆二十八年江西礦稅窑木騰&KR0750;左衞百¶
户趙應璧奏臣同土民俞文劉安袁仁呉華等親詣本省徳興玉山等縣¶
地方勘得雲霧山塲毘連開化等縣山勢陡峻内有魯塢源小葫蘆大葫¶
蘆東坑雷塢大滿野豬塘等䖏穿心四五十　里週圍百十餘里遍産大¶
木森肥礦沙湧盛官不徴粮民不佃種向䝉總督浙直江西都御史劉畿¶
於本山分水四至之外地名荒田塢倉壇西源黄岡嶺界立牌封禁蓄飬¶
此木数百餘年若有以待　皇上今日營建大工之用伏乞　天㤙加勅¶
潘相督集杭蕪木厰商牙将本山官木大者觧爲三殿之材小者著商¶
變價又可増課数萬両等因奉　聖㫖這奏内江西山塲地方岀産大木¶
或可三殿有用不必差官以滋騒優就着本省欽差督理礦税開採木窰¶
<pb:KR2k0037_SBCK_034-56b>¶
事内官潘相㑹同撫按等官查勘明實具奏觧部應用其浙江官山等䖏¶
出産土囬青便着該省欽差開礦内官劉忠㑹同彼處撫按等官查照開¶
採觧進應用立限與他該部院知道廣信如府陳九韶議以是山自葉宗¶
留窟穴盗礦以來雖乆已封禁安輯而不軌生心利孔者窺伺而動今若¶
開山通路木植漸空砍伐之塲便為礦塲勢必弃採木而争言礦利矣山¶
勢頗闊隨其指向礦脉何䖏不可開挖始猶報監開礦為名乆之奸徒聚¶
結累月連年官未必收其什一之利而搆争優攘之亂皆由此始于是撫¶
按㑹議于廣信府所属七縣包納山價銀三千両續議加增土産折價銀¶
一千両一併觧進助工其土産折價歲以為常事竟寢¶
<pb:KR2k0037_SBCK_034-57a>¶
吉安志徭役　舊于十甲之内十年輪當一差雖曰一勞九逸顧其應直¶
之年数繁役重力且不勝况以民事官入役之𥘉常例費已不貲而責辦¶
於上需求於下有編銀一両而費至十倍百倍数百倍数百倍者苦樂不¶
均於是豪民巧為規避户之低昂吏得私易之而低者反昂昂者反低民¶
之窮困十户而九隆慶間始易為條編分均徭里甲民兵驛傳名曰四差¶
計四差之銀通融各為一則攤分十年輸納斗庫諸役岀自官募夫一分¶
為十則役輕徴價於官則民便輕重通融苦樂適均則差平而吏不得持¶
低昂之柄是宜乎萬口稱便矣然議者或謂旦旦而號之農商無终歲之¶
樂户户而比之縣官有𫾣朴之煩則不若徴其價而仍復輪差為便斯盖¶
長吏自為計之説也夫十而一之孰與夫一而十之矧齊民朝不謀夕誰¶
乃歲積其一以待十年之輸也今歲輸十之一役輕易辦一輸之外民可¶
<pb:KR2k0037_SBCK_034-57b>¶
閉户而卧孰謂其無終歲之樂耶其視輪差之歲苦於弊多費重以致鬻¶
児破産者萬萬相懸矣大都兹法之行利於下不利於上利於編氓不利¶
於士夫利於閭閻不利於市胥必欲維之而使不變其説有二夫議法者¶
始乎寛則其将畢也不弊盖始事亦嘗從寛議矣後乃一二沽名者减其¶
数以悅上上之人從而悅之於是数覈而用不舒夫千金之子尚交而市¶
義猶且見大而捐其細眇况乃主一郡一邑顧使之秤薪而数粒束縳之¶
若濕薪然豈可乆之計哉又茲法之行本以恤民而所官募之人若庫役¶
斗級禁子扛夫之類此豈獨非民也不損其直而使之微有利焉斯皆所¶
以永條編之法者是在乎良有司加之意耳郡民誠蒙條編之利願百世¶
守之弗易惟就中少救其偏敝可也倘舎此而復輪差則何異奪祍席而¶
塗炭之仁民者其必不忍於斯矣¶
<pb:KR2k0037_SBCK_034-58a>¶
贛州府志　成化十九年以閩廣交界盗賊生發于會昌龍南石城設守¶
偹行司安逺瑞金設隄備行所又于會昌設長沙營設羊角水隄備所龍¶
南又設隄備行所成化二十三年流賊攻破信豐縣城江西廵撫李都御¶
史昂請罷原設會昌守備改設參将綂領汀州及武平上杭各衞所官¶
軍并贑雩興寕民兵共七千員名駐劄會昌防禦弘治四年以地方寕息¶
議裁參将照舊設守備官嘉靖十五年南贑督撫王都御史浚䟽請設坐¶
營官于鎮城專司圑練嘉靖三十六年范都御史欽　請復叅将嘉靖四¶
十年陸都御史穏因廣賊張璉稱亂兵權無綂會題改南贑參将為伸威¶
營副總兵原綂部下南贑雄韶惠潮汀漳郴桂撫吉各府衞州縣軍兵三¶
干駐劄平逺縣以便調度其南贑參将改設守備長沙營羊角水各添設¶
把總一員嘉靖四十一年江西紀功叚御史顧言題改副總兵為鎮守總¶
<pb:KR2k0037_SBCK_034-58b>¶
兵重其事權仍駐平逺後兩廣軍門急在防倭移總兵于潮州嘉靖四十¶
三年吳都御史百朋議得潮州相距南韶諸郡道里甚逺如使水陸二冦¶
俱發總兵何能兼制倅應南贑内地應照先年復設參将統攝贑營汀漳¶
南韶郴桂長沙營羊角水堡等䖏守備坐營把總等官專一防禦山冦仍¶
聽總兵節制其南贑守備應行裁革隆慶五年改建叅将衙門于鎮城萬¶
曆四年江都御史一麟剿平黄鄉賊巢奏設長寕縣議将長沙營把總調¶
守長寕¶
屯田　論曰贑衞所屯粮歲計二萬有竒将以充軍實禆國計也廼今歲¶
額不充一軍以上率仰給于有司軍未贍而民已告病此其故何也曩謂¶
屯官之倒持其柄也書識之竊弄其權也豪強之并兼其利也豈不誠然¶
乎哉年來出内属之有司矣而𫾣朴未省逋負猶多又何也得無以積弊¶
<pb:KR2k0037_SBCK_034-59a>¶
相沿乆則難變耶夫屯田一人止許一分一户止許二分此成法也占種¶
屯田典賣屯田與人至五十畆以上軍發邊衞民發口外此明例也法例¶
昭掲如日星而軍若民公然弁髦之豪強之有所馮者占田二三分甚至¶
五六分積歲應納之粮分毫不輸無敢詰問其他城社之姦敢于包侵巧¶
于影射晏然坐食而公家之賦若罔聞焉所苦者直一二貧軍耳債家既¶
奪其田復重其息粮則令之代比差則令之白當追呼逼迫即廬舎妻孥¶
不能保安問田之有無加以駕運之賠累雜役之奔馳奈之何其不逃且¶
竄也　髙皇帝度諸道膏腴田土分予衛士使各屯種以自食其力載之¶
魚鱗圗册纎悉具備寕料其法敝壞至此極乎兹欲窮源及委查照魚鱗¶
老册根㝷原屯坐落一一踏勘丈量係原業者仍歸本主係典佃者即令¶
退還其逃絶荒田另召餘丁承種屯額既清屯政自舉一切奸弊将無所¶
<pb:KR2k0037_SBCK_034-59b>¶
容矣然此一大更革非饒有才力不能任非假以事權不可行非遲以歲¶
月不克就談何容易無已則以一歲官軍俸粮盡数扣兊逓年衞官造册¶
送府查覈扣兊屯粮既盡然後取𥙷于有司是或一便也不則令屯軍當¶
秋收時俱納本色上倉即充每年積榖之数扣銀在庫給軍盖屯軍上納¶
子粒此　令甲也亦一便也若曰扣兊有磨筭之難責之能者数目不患¶
其不清納榖有守候之難監之有司入倉不患其不速是在䖏置得宜耳¶
雖然立法易行法難行法于一時易行法于乆遠難何也以行法者不皆¶
立法其人也即如萬曆間郡丞祁公汝東目撃運軍之苦建議以田定運¶
田分上中下三等上田連運三年中田二年下田納徭法𥘉行時簡易直¶
截上下稱善公去而法稍變矣欲變法而先去其籍矣籍去而田則貿亂¶
互相推展矣以肥爲磽以成熟爲荒廢每至臨運猾者巧脱貧者泣隅驅¶
<pb:KR2k0037_SBCK_034-60a>¶
之上運如赴湯火卒之運事敗而官與俱敗是豈法之咎哉嗟乎有治人¶
無治法盖自古記之矣¶
塩税國朝天順五年户部陳郎中俊葉都御史盛題稱江西南安贑州¶
二府相去兩淮窵逺溪灘險峻塩商少到軍民食塩全仰給于廣東商人¶
有願南贑二府發賣者于南雄府毎引納米二斗折銀二錢充餉而後岀¶
境成化間本府僉立塩行每年徴銀四十両謂之水面弘治九年金都御¶
史澤駐節于䖍有兵事加水靣至百二十両正徳六年兵備王副使秩議¶
得廣塩先䝉兩廣總督衙門詐行南贑二府發賣南雄照引追米納價類¶
觧梧州軍門充餉今議許下袁臨吉三府發賣由南雄曽經折梅亭納鋃¶
止在贑發賣者免税下袁臨吉者每十引抽一引閩塩自汀州過㑹昌羊¶
角水廣塩自黄田江九渡水來者未經折梅亭納米在贑發賣每十引抽¶
<pb:KR2k0037_SBCK_034-60b>¶
一引裝至袁臨吉者每十引又抽一引以助南贛軍門軍餉正徳九年題¶
奉　欽依廣塩止于南贑袁臨吉仍行淮塩正徳十二年都御史王公守¶
仁䟽請通塩法暫行袁臨吉三府事寕停止嘉靖五年都御史潘公希曽¶
復題廣塩行袁臨吉地方經南雄太平橋税過者毎十引抽一引半未税¶
者每十引抽二引毎引折銀八錢貯府庫以備軍餉及南贑衞所官軍月¶
粮各隄備官軍口粮之用嘉靖十三年廵塩御史執奏覆議仍舊嘉靖十¶
五年都御史王公浚奏除袁臨二府仍行淮塩南贑吉三府行廣塩抽税¶
如前以十分為率量存其二以備軍餉支用八分觧部濟邊萬曆十三年¶
廵塩御史力請改吉入淮䖍䑓䟽争之户部從中持不决下兩藩議廣東¶
屯塩僉事陳公性學議得廣之塩引每歲一十二萬有竒其行于江西五¶
府者強半自袁臨之路不通塩多壅滯民困漸滋衆商方紛紛求復袁臨¶
<pb:KR2k0037_SBCK_034-61a>¶
舊額乃今忽有改吉入淮之議不益商民之困乎夫江廣地方控帶群蠻¶
襟㑹百粤桴鼔之警歲常有之兵饋多取給於商税以南贑吉三府之民¶
歲且消塩二十餘萬計税餉之所入大約吉安十之八南贑十之二若以¶
吉安復食淮塩是十去其八矣餉将焉頼哉况保昌縣虗粮数多先經両¶
院具奏以塩稅抵𥙷五千五百餘石数十年來民獲蘇息此行塩之利也¶
又南雄原有黄田江南大坊等䖏撫民強者驢載弱者肩挑咸藉通塩以¶
資衣食東海之良民新民撑駕艚船以供日用若改吉入淮之議成閉塞¶
西関貨積而税减不惟兩省兵需無岀保昌浮粮何以抵𥙷新撫負販之¶
徒何以倚頼二十七塲之竈丁家口必束手坐困而百萬船夫生理無依¶
奈之何不窮且盗也夫塩法之行固以利國亦以便民南雄地方界連南¶
贑二府而南贑又接壌于袁臨吉安其塩順流而下計日可至勢易而費¶
<pb:KR2k0037_SBCK_034-61b>¶
省故其價也賤若淮塩数千里逆水而上江湖浩蕩灘石峻險舟行累月¶
不能至而又有覆溺之患勢難而費倍故其價也貴以民情度之未有不¶
苦貴且難而樂賤且易者禁其所樂而投之以所苦其誰與之今天下一¶
家或淮或廣孰非王民矧廣塩乆行何必過為更張瘠廣而益淮哉吉安¶
之人聞此議而淮商又簧鼓其間以故賈販不敢承買廣塩而廣塩集於¶
南雄境者日壅商人不告引者数月矣此非時兩廣之憂亦南贑諸郡之¶
憂也倘軫念兵餉重務會同江西撫按酌覆将廣塩照舊行南贑吉三府¶
庻國計民生兩得之矣于是户部復以吉還廣先是司榷之官每季委属¶
府佐貳官𬋩理季終更代萬曆十年南贑(督/撫)張都御史煥奏改本府捕盗¶
通判專理榷務捕事改属清軍同知專官自此始萬曆二十七年税監潘¶
相到贑将創立衙門坐收両関之課頼李督府堅持不阿止以觧部八分¶
<pb:KR2k0037_SBCK_034-62a>¶
額数割以與之即各邉每歲虧二萬之餉而兩関則免重税之苦矣¶
雜稅　正徳六年王副使秩既酌議抽塩之法又将廣閩各項貨物逐一¶
估定䂓則立厰盤掣抽分助餉¶
觧額　両橋税銀毎歲大約三萬有竒在税監未到之前以十分爲率塩¶
税八分觧部二分留餉襍税五分觧部五分留餉觧部總以二萬留餉總¶
以萬餘計此其常也舊例五年一觧如部有急咨取或三四年一觧其觧¶
五六七八萬不等總視每年收数爲盈縮自謝都御史立月比之法隱漏¶
漸少故觧部與餉用外尚有餘積可備地方緩急萬曆二十七年税監至¶
増收上水貨税約近五千両又於下水原税内加增近一萬両毎歲共約¶
新舊稅銀近五萬両以三萬八千五百両觧税監轉觧餘則存留備餉每¶
年定夏冬二觧数儘監額軍餉自是不継動及舊存以致庫藏無二年之¶
<pb:KR2k0037_SBCK_034-62b>¶
積殊可寒心萬曆四十二年六月奉㫖减免新増税七千両而起觧猶¶
三萬有竒今幸税監盡撤上下水加增税悉蠲商賈通行公私庻有濟乎¶
嘉靖二十一年秋安逺黄鄉保新民葉廷春恃衆生變人情恟恟兵備副¶
使薜公甲計擒之并其二子伏法衆遂定黄鄉離安逺縣治三百餘里與¶
廣東平逺和平龍川等䖏接壌中有大㡌山綿亘数百餘里人跡罕到大¶
盗窟穴其間最後有葉芳者自程鄉入併諸賊有衆七千分為七哨自號¶
滿總先任廵撫周公南招撫之王公守仁嘗用以平桶岡浰頭及宸濠然¶
驕横不受約束芳死其兄廷春代領其衆肆暴尤甚至逼旁近居民竄徙¶
者百七十人乗新舊督撫交代之際将為亂幸薜公先計擒之選葉金為¶
千長撫定其衆新督府虞公守愚至議於地名田背築城堡添設廵簡司¶
併移安逺隄備之兵駐劄其地與弓兵相兼防守又議㑹昌長沙營增築¶
<pb:KR2k0037_SBCK_034-63a>¶
墻垣盖造營房分原守千人為三班一班防守二班留衞以省行粮又遷¶
羊角水堡築城三百餘丈中建公館營房以便官軍居民護守議上悉從¶
之　嘉靖三十年冬和平岑岡賊李文彪稱亂都御史張公烜督兵討之¶
髙砂千長陳貴爵與賊通漏師賊襲執指揮金爵為質挾招不許大兵既¶
集賊出戦貴爵為外應我兵北賊遂圍擁漳州府通判謝承志南安府推¶
官冼沂賛畫邵應魁入營求招乃遣指揮謝勅徃諭賊黨李子文謀以貌¶
似文彪者殺之凾其首并還𬒳擄官詣軍門請降遂撤兵後偵知其偽再¶
遣勅入巢切責賊衆将子文械送轅門伏誅併殺陳貴爵而文彪竟得逃¶
死　三十六年三月龍南賊頼清䂓㩀下歷保以叛近保𬒳脅者皆從之¶
清䂓本平民素有機知嘗從征三浰有功後充本縣老人善為人觧紛息¶
闘縣官常委用之偶以族人獄事千連法應配時一郡倅署縣事墨甚聞¶
<pb:KR2k0037_SBCK_034-63b>¶
清䂓家頗饒索賄賄入不厭其意再四逼迫之無奈逃匿而倅踪跡之益¶
急因而聚衆拒捕遂反龍南之横江信豐之員魚逕安逺之大小石伯洪¶
俱為所脇合岑岡賊李文彪髙砂賊謝允樟號三巢而清䂓為雄嘯聚十¶
年殺人以千萬計四十年饒平賊張璉故為斗庫侵欺挂法遂以失計¶
良家子稱亂閩廣諸巢賊附之夏五月流入興國自龍砂岀梁口萬安及¶
泰和殺汪副使一中執王參議應時勢益猖獗還過衣錦鄉長信里温陂¶
等䖏焚刼一空新督撫陸公穏遣安逺令石廪領黄鄉葉槐等兵禦之擒¶
斬数十人賊敗走出境四十一年奉　詔㑹師二十萬分為七哨大剿¶
張璉兩廣兵駐潮州福建兵駐漳州江西兵駐建昌贑兵駐汀州監軍御¶
史叚公顧言駐節贑城紀驗功級時督撫陸公穏總江浙勁兵六萬属俞¶
參将大猷将之璉出攻漳州諸帥乗虗擣其巢璉亟囬自保於是大猷計¶
<pb:KR2k0037_SBCK_034-64a>¶
誘賊黨郭玉鏡等賣璉以獻兩廣以饒固其地不肯予䖍哨奪璉去璉既¶
擒諸巢賊俱無固志或撫或勦悉就平定乃班師四十五年都御史吳¶
公百朋親督參将蔡汝蘭等官兵進勦下歷搗其巢賊首頼清䂓伏誅先¶
是吳公䟽請討賊奉　詔尅期進兵而郡守王公扆力主招撫則請单騎¶
入下歷呉公佯許之清䂓急欲緩兵聞府主來撫率衆頓顙待命且開道¶
䕶送出境呉公乗賊懈亟移鎮信豊檄兵備參政李公佑督諸路兵四萬¶
三千有竒于六月𥘉二日分哨進攻𥘉三日長沙營把總暴以平首破楊¶
梅牌断賊右臂兵逼大巢賊出戦皆失利我兵遂奪神仙嶺險隘賊懼退¶
保鐡爐坑同知李多祚督黄鄉兵衝撃俘斬甚多賊猶㩀寨頂固守縱火¶
四面焚之賊犇樟木嶺各路兵奮力夾攻賊度不能支復犇入羊石鐃鈸¶
二寨清䂓率親信五六百人踞銅鼓嶂嶂為龍川地昔儂智髙所㩀為窟¶
<pb:KR2k0037_SBCK_034-64b>¶
穴者汝蘭選勁卒六千人從間道圍(守/三)寨而自以大兵殿後又架天車為¶
仰攻計坐營王如澄冐矢石先登七月𥘉四日破鐃鈸寨𥘉六日破銅鼓¶
嶂清䂓計窮謀夜走葫蘆峝為隘兵所阨反走囬苦竹嶂匿茂林中副總¶
孔宗周偵知之領兵搜獲清䂓自殺戮其屍髪長七尺下歷平髙砂謝允¶
樟悔罪自縛詣軍門獻地乞招願為編户乃即其地建定南縣是役也督¶
府吳公主之兵使李公佐之而奪險摧堅决䇿制勝則蔡參将汝蘭之功¶
為最云　萬曆三年都御史江公一麟知府葉公夢熊計殱黄鄉保賊首¶
葉楷等蕩其巢穴黄鄉冦盤據有年流毒地方葉公故惠州人稔知其害¶
意欲圗之而未有間三年四月内會其保民劉載永嚴順民等請增設縣¶
治公與江公謀曰是其衆可携也宜先招集其各保子弟來郡城就塾師¶
讀書習禮已而果有四五十人來即楷亦遣其子六人至然心實恚忿載¶
<pb:KR2k0037_SBCK_034-65a>¶
永軰所為讐視之七保人從此亦與之搆怨稍稍瓦觧葉公乃宻致載永¶
順民及尹明遂温時選等数人于郡齋與同寢食盖伐謀伐交日夕計畫¶
甚秘又遣梁正環陳俊頼琪等隂執招降旗数十免死票三千又懸賞格¶
令之伺便行事散其黨與布署既定已偵得其内潰状九月乃發兵二十¶
日分道入正環等𥪡立降旗分散免死票衆各星散無與官兵敵者楷勢¶
孤走匿頼舎廟兵圍之火其廟楷遂焚死事平奏立長寕縣¶
論曰余次營建志盖深有感於今昔之故云　祖宗時自城垣𪠘署下及¶
舟梁噐具一切繕治咸極堅緻精良乆而母壞其後所費浮舊額乃磽捔¶
媮窳曾不能當其十一報竣未㡬旋即圯敗歲歲耗費官帑無已時豈工¶
拙之相懸哉非然也　祖宗時法令肅毖上下無敢隕越有所興作董視¶
唯謹財力相覆不使夤縁奸利得滑其間非堅緻精良曷以逭責乎近世¶
<pb:KR2k0037_SBCK_034-65b>¶
士大夫務為宏度逺心厭薄米塩瑣碎興作不甚訾省委之從史冗員受¶
成而已物料工作百不如前而旁侵私割沿為故常即有覺察又虞重拂¶
人情小小𥙷葺調停以幸無過誰為執其咎者有虗費而無實用軄此故¶
也徃見留都歲舉城工糜縣官錢若尾閭萬曆戊戍温陵李相國為南少¶
宰攝工曹議修外羅城一百三十里則併力而先事一隅湏表裏堅厚乃¶
漸及四隅今罷役且二十年無再築者歲歲省水衡萬餘金公私頼之然¶
則弼亮之業盖自克勤小物始也夫¶
<pb:KR2k0037_SBCK_034-66a>¶
張弼均利記曰梅嶺道路乃南雄南安両府共給其役共享其利者¶
故騾驢䭾載少壮擔負皆於中途愽換盖因民情土俗以為定例自¶
前代已然而洪武初亦因之而設小嶺中站逓送官物公私皆習而¶
安之無所争也自景泰初因軍餉而以南贑皆為廣東行塩地方則¶
南雄之貨過嶺者益多䭾擔可得厚利南雄之民始創南貨過北者¶
直至南安城下北貨過南者直至南雄城下之議其議似公未悉委¶
曲故官無確断民起私争殺傷狼藉文移旁午商旅不通両府交病¶
凡二十年間屡断屡争卒無寕歲盖由未盡委曲不知中途博換之¶
故断不可易也其故何哉盖北貨過南者悉皆金帛輕細之物南貨¶
過北者悉皆塩鐡麄重之類過南者月無百䭾過南者曰有数千過¶
<pb:KR2k0037_SBCK_034-66b>¶
北之貨偏多則南雄獨擅其利矣南雄擅其利而應夫役之常固宜¶
南安既失其利而夫役之常則不可辭無利有害将何以湛此民之¶
所以必争雖嚴刑重罰而不能禁也自古中途博換而不可暫易者¶
其中委曲乃如此不明乎此所以乆而未定弼自成化戊戍之夏到¶
任軍民男婦哭訴者日数百徐閲成案既争而断既断復争由當時¶
文移鮮得其肯綮致是紛紛也遂據父老之辭明利害之要者逹諸¶
江西廣東藩臬與廵歷鎮守諸處檄弼至中站會南雄知府貴溪江¶
公璞合両府軍民父老訪議定中途博換法分争始息¶
<pb:KR2k0037_SBCK_034-67a>¶
　　處置柯陳議　郭造卿¶
湖廣武昌之興國與咸寕及江西九江瑞昌寕州武寕為隣而飛龍¶
山最險惟有一路可入柯氏丗㩀其巔本偽漢酋長之裔也柯凡三¶
族共𢾗千人而陳氏亦巨族助虐聚黨為逋逃主分其羣于長江洞¶
庭鄱陽間行刼名掛案牘二藩如山有司莫之誰何因循互閣恐激¶
之而叛第色荒以延歲目耳故武昌捕之則以瑞昌為窟九江捕之¶
則以興國為薮當承&KR0685;之世名藩之界而乃容此恣㫿以為大盗首¶
乎然其酋不能擒者四五十餘年職宻畫設間而致柯彩鳯栖鳯于¶
獄因遷官去其餘黨尚多未捕胥謂苟安姑且置之職嘗守汀聞正¶
統間寕化縣陳正景者武㫁其郷江西建昌鄧茂七依之初為防甲¶
長後坑田主翁因拒捕稱亂而沙尤之寇蠭起至陷名城殺大将及¶
方靣有司勞　朝遣候伯領京軍征之乃弭由于撲之不早也今柯¶
<pb:KR2k0037_SBCK_034-67b>¶
黨瑞昌之徒置田産于興國而不敢取其賦税有司雖為曲處名其¶
田為瑞昌里而令其輸納乃彼恣睢自如而不悛職參閩藩聞弘治¶
間參藩蔡潮因省城南門外有車家如柯者入　賀宻奏而滅之沒¶
其産墟其地著其木臬題曰車家絶地以示戒後之囚犯斬省以此¶
為藁衝閩人頌之為其遏乱萌而保善類潮子孫雲程軰貴盛皆其¶
除悪安善之报也今奏必覆勘則洩而迯或聚而叛此固不可宻除¶
者若必如潮之滅其党或非脅從罔治之義但聼其恣睢安知其不¶
為正景茂七者乎今冝誅其獄酋而論餘党母恃負固令輸賦税㦯¶
割其数里一歸之瑞昌&KR0825;責其守令勿使兩藩互避或将瑞昌武寕¶
興國咸寕而割為一縣即縣不可立于其　中或設撫民舘或設守¶
備司或&KR0825;屬九江道或&KR0825;屬武昌道而&KR0825;𬋩撫捕事寕依舊分轄則¶
二藩大蠧以除可無他日憂笑¶
<pb:KR2k0037_SBCK_034-68a>¶
虔䑓續志序　談愷　古者列國皆有史官記時事今府縣有志寔倣之贛州¶
府古䖍州也有府志矣復志虔䑓何也御史大夫涖治之所曰䑓&KR0694;在贛而所¶
轄之屬則在於江湖閩廣之交為府八為州一為縣六十四為衞七為所二十¶
八非贛志之所能該也故别為志云䑓之建自弘治乙卯迄于嘉靖甲寅已六¶
十年凢　錫命之隆征討之績撫綏輯寕之畧開諭訓廸之詞前志或有所遺¶
近事多未之載此續志之所以不能已也爰命教諭陳燦訓導汪大倫等徴諸¶
文獻稽諸故牘輯而續之而立例而脩詞予固不能辭也¶
贑州府　贑縣之東路通雩都有文灘一隘西通南康有黄土嶺一隘南通信¶
豐北通萬安有婆婆一隘寕都縣之東路通石城有東龍田埠二隘西通興¶
國有青塘一隘南通&KR2004;都瑞金有排雲白鹿長勝下河四隘北通廣昌有秀嶺¶
一隘二利頭流賊於正德五年臨縣刼掠二次又本縣東山埧老賊李延等¶
潜伏鐡馬寨等䖏立號分夥刼掠窩逃嘉靖三十一年知縣潘翊典史梁富春¶
<pb:KR2k0037_SBCK_034-68b>¶
捕獲觧送軍門擬斬待决　興國縣之東路通寕都有瓦子礶寨上南村洞¶
劉坑梅筶衣錦寨油洞花橋八隘西通萬安有槎園温坡埠頭企嶺三隘南通¶
贑縣有龍沙廟前荷樹陂墟下垓頭坪龍子四隘北通廬陵有廽龍濠頭方石¶
嶺梅逕四隘　㑹昌縣之東路通武平有分水羊石湖界三隘西通信豐有劵¶
山一隘南通信豐安遠縣有清溪羊角水二隘北通&KR2004;都寕都一本縣羊角¶
水隄備所及長沙營守備府各於嘉靖二十二等年奏築城垣各一座戍兵防¶
守一本縣中坑峒舊為盗賊出入要衝正徳辛未及嘉靖甲辰乙巳賊首鍾¶
仕髙李得𥙿何積玉蔡子顯鍾廷荘等各來攻刼知縣汪頴涂麟先後綂兵殺¶
退瑞金縣之東路通長汀有古城一隘西通寕都有平地棟一隘南通長沙¶
武平有桃陽棟新逕二隘北通石城有鵞公棟一隘二本縣弘治十八年流¶
賊入城刼庫知縣萬琛戦退𬒳殺嘉靖十八年流賊侵境知縣王釴統兵捕獲¶
賊首劉柗一等十九年王釴奉委統兵又勦圑蹊山獲賊劉操等各觧送　軍¶
<pb:KR2k0037_SBCK_034-69a>¶
門斬首梟示石城縣之東路通寕化有站嶺一隘西通寕都有鐵樹一隘南¶
通瑞金有藍田秋溪二隘北通廣昌有聳岡埧口南嶺三隘二本縣站嶺界¶
連寕化前後二十里許並無人煙客商徃來多𬒳殘害嘉靖二十八年奉　軍¶
門起造營房分兵把守　信豐縣之東路通會昌安逺有石口鴉鵲二隘西通¶
大庾保昌有九里竹篙二隘南通龍南有陂頭平岡楊梅三隘北通贑縣南康¶
　一本縣石背地險山固舊為盗賊丘永全等巢穴今已聴撫安靖安遠縣¶
之東路通會昌有黄竹湖藤嶺鴈洋坪十二排四隘西通龍南有長布上保二¶
隘南通興寕和平程鄉有老虎劉輋都司三隘北通會昌有黎坑磜一隘一¶
本縣隄備所在黄鄉田背城堡官軍分屯把守　一本縣大㡌山去治所二百¶
餘里許界連閩廣邉徼舊為賊首張番壇等據住正徳辛未年番壇紏集巖前¶
懸䋲峰掛坑障黄沙大劉畬賊黨謝得珠等大峰障甕瀆五子石十二　香爐¶
嶂鸕鷀角軍山肇圓子巖賊黨黄鏞等丹竹楼淡地䨇橋黄竹湖頂山寒地甑¶
<pb:KR2k0037_SBCK_034-69b>¶
背賊黨何積欽等流刼各府縣地方都御史周公請官軍搗其巢穴追捕前賊¶
時葉芳等自愿投招安挿石溪等地居住當差　龍南縣之東路通安遠和平¶
有油潭水楊陂二隘西通信豐有樟木黄藤逕二隘南通和平翁源有横岡南¶
逕口二隘一本縣髙砂上䝉新興下歷太平等保舊為盗賊徐允富王受黄¶
秀璣譚宗尚徐允沐頼振禄等巢穴正徳年都御史　奏請討平向化　&KR2004;都¶
縣之東路通瑞金有龍潭葛垇二隘西通贑縣有牛嶺峽口二隘南通信豐有¶
豐田馬嶺二隘北通興國有磜下左坑佛嶺三隘　鄉兵信豐石背　㑹昌長¶
河　龍南髙砂　南浦　汶龍　安遠黄鄉　䨇橋¶
南安府大庾縣之東路通南康信豐有赤岡䨇坑划船三隘西通桂陽有吉¶
村右源沙村浮江内良五隘南通保昌仁化有梅嶺遊仙二隘北通龍泉崇義¶
上猶有牛尾佛子雲山龍華宰屋樟兠六隘又峯山里民築城堡一座一輋¶
賊謝志山等正徳十四年盤據本縣南源山作亂都御史王公奉請勦平其左¶
<pb:KR2k0037_SBCK_034-70a>¶
溪等巢今割入崇義縣一輋賊李文彪等嘉靖三十一年流遁本縣浮江等¶
䖏刼掠都御史張公委本縣主簿閻安同官軍殺退　南康縣之東路通萬安¶
贑州有潭口隘堡西通大庾崇義有甘竹西堡麻斜蓮塘四堡南通信豐贑縣¶
有龍囬牛　二堡北通龍泉上猶有塘江城埠崇文擔柴沙溪湖頭油槽河田¶
石塘李姑十堡一輋賊謝志山等正徳十三年流住本縣鷄湖結黨作亂都¶
御史王公奏請討平其鷄湖等巢今割入崇義縣　上猶縣之東路通崇義有¶
淡竹南北村二隘西通崇義有頼塘三門蔴陽三隘南通信豐有石龍一隘北¶
通龍泉桂東有峒口疋𫀆平富盧王大雷五隘一輋賊謝志山等正徳十二¶
年本縣横水茶寮桶岡長流坑合黨為盗刧殺民財都御史王公奏請討平其¶
横水等巢今割入崇義縣　一岑賊李文彪嘉靖三十一年流劄本縣義安鉛¶
厰等䖏刼殺人財都御史張　委本縣主簿林桂同官軍拒戦得捷遂退崇¶
義縣舊為横水桶岡之地都御史王公平定後立縣東通上猶西通桂陽有長¶
<pb:KR2k0037_SBCK_034-70b>¶
流流決古亭聶都関田五隘南通大庾有蛇頭小坑二隘北通龍泉桂東有上¶
保嚴湖石玉三隘一本縣関田聶都等䖏𬒳李文彪等流刼住劄知縣王廷¶
輝典史廖佑統兵殺退招撫囬巢¶
南雄府　保昌縣之東路通信豐有平田㘭不勞石南畆三隘西通始興有百¶
順側一隘南通龍南有冬瓜一隘北通大庾有紅梅百歩羊頭三隘一本縣¶
中站𬒳李文彪等越來屯劄申奉軍門守廵衙門會議建立城池撥官軍於營¶
房把守　始興縣之東路通信豐有沙田花腰石桂丫山猪子峽凉口五隘西¶
通曲江有楊子坑一隘南通翁源有河溪廟一隘北通保昌有上䑓黄塘二隘¶
　一本縣鐡寨𬒳李文彪等流刦占住同知包燿殺退¶
韶州府曲江縣之東路通始興有古羊總舖木坪小坑四隘西通乳源有林¶
橋白茫黄公嶺三隘南通翁源有白沙一隘北通仁化有上道一隘一本縣¶
幽溪烈溪葵溪㟵背等䖏界連樂昌舊猺賊巢穴申奉上司征勦平靖一本¶
<pb:KR2k0037_SBCK_034-71a>¶
縣河西𬒳大小羅山猺賊由黄公嶺越林橋突入住劄刦殺官軍追捕奔遁¶
英徳縣之東路通翁源有沙口三板灘二營西通陽山清遠有流寨黄峝二營¶
南通清遠有蚊䖝石大廟二營北通曲江乳源有麻歩大塘燕石虎尾金皁魚¶
梁丹竹逕七營一本縣棘背黄村蠟坑将軍陂黄竹坑竒塘觀音大坪等䖏¶
界連清遠陽山多係猺獞巢穴不下百数今以知縣諶廷詔招安寕靖　仁化¶
縣之東路通保昌有風門凹一隘西通樂昌有七里赤石逕二隘南通曲江北¶
通桂陽有城口一隘　乳源縣之東路通曲江西通陽山有黄金峒一隘南通¶
英徳有月坪髙車嶺沙嶺脚三隘北通宜章樂昌有破篾㘭大布黄公嶺平隘¶
頭四隘一本縣小水山𬒳輋人袁周胡園等透引賊首鄧仲王等於正徳年¶
間刦擄郴桂地方申奉撫按衙門遣通判王政督率官軍討平　翁源縣之東¶
路通河源有甲子磜冬瓜嶺葸茅坪三隘西通英徳有江鎮一隘南通英徳有¶
佛子凹一隘北通龍南始興有桂山丫大平逕南北嶺東桃嶺銀塲五隘一¶
<pb:KR2k0037_SBCK_034-71b>¶
本縣黄峒舊為賊首劉楊保等巢穴申奏撫按衙門調兵討平樂昌縣之東¶
路通仁化有銅鑼坪一隘西通乳源有塘口村一隘南通乳源北通宜章有象¶
牙山一隘一本縣象牙山老虎峒山采岐狐狸坪平石峒凉口峒等䖏舊為¶
賊首髙快馬龔福全李斌雷伯全等巢穴正徳十二年王兵備奏請調取各省¶
官兵剿平¶
潮州府海陽縣之東路通饒平西南通掲陽北通大埔楓羊潮陽縣之東¶
路通大海西通靖海掲陽南通惠來北通府城　揭陽縣之東路通海陽西通¶
長樂南通潮陽北通海洋一蓬州守禦所在鮀江有石硿飛泉七成徑際内¶
官碩等䖏関隘　程鄉縣之東路通大埔西南通興寕北通武平　饒平縣之¶
東路通詔安西通府城南通海岸北通和平　惠來縣之東路通潮陽有箭竹¶
凹一隘西通海豐有大麻一隘南通大海有天門嶺一隘北通掲陽有虎頭沙¶
一隘　大埔縣之東路通永定西通府城南通饒平北通程鄉一本縣原係¶
<pb:KR2k0037_SBCK_034-72a>¶
饒平湾州清遠二都地方内有小靖㸔牛坪　坑等䖏界連上杭舊為盗賊謝¶
相傳大滿巢穴討平都御史聶　奏請立大埔縣一㸔牛坪新民劉金等結¶
夥阮公仁為盗流刼龍巖連城地方嘉靖三十二年軍門遣官領兵擒賊阮公¶
仁等斬首劉金劉全投招　一嘉靖三十三年倭冦撑駕大彎尾等船乗風從¶
漳州外洋突來潮州䄷林等䖏地方打刼指揮黒盂陽進兵禦戦擒斬徐碧溪¶
方四溪首從若干人¶
惠州府　歸善縣之東路通海豐西通東莞南通大海北通愽羅一本縣南¶
去大海界烏洲及記心洋二䖏舊為海冦巢穴今皆安靖　海豐縣之東路通¶
惠來西通歸善南通大海北通長樂愽羅縣之東路通歸善西通東莞南通¶
歸善北通增城　河源縣之東路通龍川西通龍門南通博羅北通龍¶
一本縣岑岡去治所三十里許北通龍南上下歷及安遠黄鄉保等䖏舊為招¶
撫賊首李鑑巢穴嘉靖三十一年賊子李文彪作亂流刼各府縣地方都御史¶
<pb:KR2k0037_SBCK_034-72b>¶
張公遣官軍搗其巢穴分兵追捕至崇義稳下令指揮謝勅招囬見今安靖¶
興寕縣之東路通程鄉有逕心一隘西通長樂有筠竹嶺一隘南通長樂有水¶
口一隘北通安遠有龍歸羅岡二隘一歸善海豐長樂河源龍川界上磜頭¶
大山等䖏積年賊首楊立等聚衆作寨四出刼掠嘉靖三十三年嶺東僉事尤¶
瑛擒獲首從若千人申呈軍門　奏請定罪¶
汀州府　長汀縣之東路通寕化有桃陽洞一隘西通瑞金有古城鷄籠山黄¶
峰嶺九磜四隘南通上杭武平連城有佛子長橋分水凹三隘北通石城有鎮¶
平寨一隘一本縣鷄籠山黄峰嶺長橋等䖏界連上杭武平瑞金諸邑其間¶
崇岡紏結舊為盗賊巢穴今已蕩平　上杭縣之東路通龍巖有虎岡蘆豐上¶
南坪三隘西通武平有葫蘆岡興太岡荷樹岡頼溪口四隘南通大埔有軍營¶
前新長嶺郭公棟銀子㘭鮮水塘水溪口寒陂七隘北通長汀有羊蹄嶺挑排¶
彩眉板寮檀嶺五隘一本縣上南坪界連龍巖軍營前界屬境内舊為冦盗¶
<pb:KR2k0037_SBCK_034-73a>¶
巢穴今已征討而葛用賢之後葛用貴盗心復萌聚衆刼掠嘉靖三十二年都¶
御史談公嚴令防截隨有巢内劉鳯爵将用貴生擒來降斬首梟示鳯爵等撫¶
安　寕化縣之東路通清流有金錢隔一隘西通石城南通長汀連城有木馬¶
竹篙嶺二隘北通建寕有石溪紫雲嚴塘車橋四隘一本縣塹頭界連石城¶
前後二十里許並無人煙徃來客商多遭殘害嘉靖二十七年同知勞樟經過¶
其地申奉都御史議建營房十間令寕化石城分兵把守後寕化裁免至今地¶
方安靖開化縣之東路通将樂及沙縣有下坊沙溪二隘西通清流有三溪¶
寨水口五通㘭三隘南通永安北通寕化有巖前胡坊鐡嶺三隘　連城縣之¶
東路通永安有秋家嵐横山二隘西通長汀有新泉一隘南通上杭龍巖有白¶
嶺朗村豐頭廖天山四隘北通長汀有石固城烏石二隘清流縣之東路通¶
歸化有鐡石虎山二隘西通寕化南通長汀連城永安北通寕化有金錢隔一¶
隘　永定縣之東路通南靖龍巖有西坪水槽撫溪湖雷吳坑五隘西通上杭¶
<pb:KR2k0037_SBCK_034-73b>¶
<pb:KR2k0037_SBCK_034-73b>¶
一本縣朝天嶺髙山險阻去治城三十里鸕鷀林口等䖏舊為盗賊巢穴今皆¶
討平漳平縣之東路通安溪有石碓石門華口南坑村卓安頭五隘西通龍¶
巖有三峰朝天嶺二隘南通南靖有雲洞香樹嶺下馬坑三隘北通大田有禾¶
頭白泉長塔三隘　龍巖縣之東路通漳平有倒嶺一隘西通上杭永定有水¶
槽東坑蕭坑黄坑四隘南通永定有縁嶺一隘北通大田有寨門山嶺狗骨嶺¶
二隘一本縣深山巨壑去䖏㮣係徭苗雜居時或乗隙嘯聚刼掠惟縁嶺隘¶
界連永定舊為盗賊出没要路嘉靖三十二年流賊突來烏泥隔等䖏作亂知¶
縣湯相綂兵殺退南靖縣之東路通龍溪有寳漳逕一隘西通永定南通漳¶
浦有深竇三角楓林逕三隘北通漳平有深渡凉路員沙河溪猫子峰蒼嶺寒¶
婆関七隘一本縣窠嶺界連龍巖舊為盗賊出沒要路嘉靖　年申奉¶
都御史　守廵衙門會議行縣将窠嶺設立隘所防禦平和縣之東路通南¶
靖有盧溪東團二隘西通饒平大埔有象湖山朱公畬二隘南通漳浦南靖有¶
<pb:KR2k0037_SBCK_034-74a>¶
半地三角逕二隘北通永定有赤棟髙磜硿二隘一本縣盧溪象湖等䖏舊¶
為南靖縣地界連汀潮邊徼盗賊詹師富李子欽等據以弄兵正徳丁丑年都¶
御史王公討平請立縣治　漳浦縣之東路通大海西通詔安南通大海北通¶
龍溪一本縣二十三都洪武年間立鎮海衞東北為浯嶼水寨西南至詔安¶
及廣東大城所界枕山面海雄峙一方外布玄鍾銅山陸鰲三所安集及陸鰲¶
峯山陳平古楼山泊浦洪坵大澳燈火山東山洋林塩倉黄崎漸山垾東澚洪¶
淡南山十七煙墩哨船二十隻官軍分守　詔安縣之東路通漳浦有深田一¶
隘西通饒平有紅花一隘南通大海北通平和有九上落一隘一本縣二三¶
四五都舊為漳浦縣地當閩廣之交山海之㑹盗賊岀沒不時嘉靖九年都御¶
史周公請割南詔等里立名詔安縣¶
郴州　郴州之東路通興寕有西塘洞一隘西通桂陽州有長塘舖一隘南通¶
宜章有摺嶺一隘北通永興有白芒一隘　宜章縣之東路通桂陽樂昌乳源¶
<pb:KR2k0037_SBCK_034-74b>¶
連州有里田柗華新車黄竹塘四營西通臨武有黄沙一堡南通乳源有笆籬¶
粟源鳯頭大糍糍　山門髙山逕口南源九營北通郴州有樟橋一營一本¶
縣莾山峒舊為徭賊王福安李稿等巢穴正徳十三年招撫向化　桂陽縣之¶
東路通龍泉上猶有益将一隘西通宜章有蟠龍溪一隘南通仁化有山口一¶
隘北通桂東興寕有何家山一隘一本縣熱水及簑衣嶺老虎大人延壽城¶
溪峒東坑嶺癩痢寨等䖏舊為賊首黄錦蘭劉伏興等巢穴正徳十三年招撫¶
向化　興寕縣之東路通龍泉有新坑一堡西通永興南通桂陽北通郴州¶
桂東縣之東路通上猶有寒口一堡西通興寕南通挂陽北通崇義有煙竹一¶
堡　永興縣之東路通酃縣西南北俱通郴州¶
<pb:KR2k0037_SBCK_034-75a>¶
<pb:KR2k0037_SBCK_034-76a>¶
嘉靖二年罷榷税折梅亭有税始於南安知府張弼奏設一助該縣夫馬之費¶
一為督府軍餉之需後因南贛用兵議移折梅之税於龜角尾南北貨物一併¶
抽税正徳十六年奉　㫖停革而折梅亭照舊抽分然每年稅入止有二百餘¶
両助公不多優民實甚乃奏請停革六年三浰新民曽惟徳王尚琦等紏集¶
龍南縣民譚崇尚李正璉反於龍南太平保等䖏督撫右副都御史潘希曽命¶
贛州府通判董鳴鳯指揮劉鏜由龍南進惠州府推官李喬木指揮周楫由和¶
平進南雄府推官趙珩領始興等縣官兵䇿應以討之二月壬戍江西兵與賊¶
戦於太平保失利復命同知伍佐指揮姚璽統贛兵継之又檄都指揮呉山督¶
江西兵陳鑒督廣東兵恊力進剿三月士辰戦於龍南太平保擒斬賊首曽惟¶
徳等甲申戦於中浰擒斬賊首鬼吹角等丙戍廣東兵追賊至九連山前奪囬¶
𬒳虜官員董鳴鳯共擒斬賊首從八百六十八名顆奏㨗奉　勅褒賞十五¶
年督撫右副都御史王浚陳時政四事其一控制要害以固地方竊見大産一¶
<pb:KR2k0037_SBCK_034-76b>¶
方下接福建和平上通汀南貴竹寨又與海陽之豐政程鄉之萬安都去大埔¶
有二日之程實隘口要害之䖏盗賊出沒之區請於此添設一廵簡司以控禦¶
盗賊再照三河廵簡司近大埔三丫河口不過盤詰奸細而已切見東去地名¶
烏槎而大産村又有分水一河由梅子潭岀至烏槎盗賊出没必由此過渡商¶
船多𬒳刼掠合将三河弓兵原額五十名加添三十名一以盤詰三河一以防¶
守烏槎如此則大産控其喉烏槎扼其尾而盗賊自不敢犯　又議南贛袁臨¶
吉五府得行廣塩乃両廣南贛二督府前後奏請以濟軍餉也正徳十四年常¶
議罷矣而都御史潘希曽奏請復之数年以來積税二十六萬觧送户部大工¶
木料之用今若一切議罷則府庫虗竭倘有警急何以取用合将袁臨二府復¶
行淮鹽南贑吉三府許行廣鹽其抽税以十分為率如遇地方無事量留二分¶
以預備不虞八分起觧以為各邊軍儲之用　十七年立大産廵簡司十八¶
年流賊入寇瑞金知縣王釴率兵擒之　十九年流賊入寕都瑞金知縣王釴¶
<pb:KR2k0037_SBCK_034-77a>¶
撃獲之二十年程鄉賊首王五蔡子顯等聚衆刼掠鄉保安逺縣告急乃命¶
贛州衞指揮斯邦爵主簿蔡思賢等領民兵撃捕與賊遇於白土賊伏兵四出¶
殊死岀禦官兵敗績斯邦爵蔡思賢等遂死之　二十一年葉廷春者滿總葉¶
芳之兄也芳死廷春代領其衆刼掠鄉保逼竄居民縣官懼其爲變副使薛甲¶
委官授䇿擒斬渠魁并其子葉桂葉材殺之乃授葉金爲千長俾統其衆　白¶
土之敗官兵𬒳殺都御史李顯以聞　欽命守廵官以下俱戴罪擒賊雖殱渠¶
魁蔡子顯黄濟孫等而其餘黨潜竄出沒未能盡掃二十一年督撫左僉都御¶
史虞守愚設計懸賞格獲賊蔡子昌王汝鑾鄭昌友等三十九名殘冦悉平¶
二十二年大埔流賊謝相等冦永定典史莫住戦死夏四月大埔典史鄧世貴¶
剿平之　捕上杭盗王五等㑹昌盗葉珊龍南盗陳英蕭拱等各擁衆数百先¶
後並發出没刼掠居民被某殺害者無慮数十家府縣以警急報旬無虗日乃¶
嚴督各道責率所司多才緝捕由是永定縣民兵千長温玉勝等拒要邀擊獲¶
<pb:KR2k0037_SBCK_034-77b>¶
首從賊三五等四十餘名而上杭之盗平&KR2004;都縣官兵捕獲葉珊廖涯等土十¶
餘名而㑹昌之盗平龍南縣官兵獲陳英等悉平之　城羊角水䟽畧云謹按¶
羊角水者接壌廣東之惠潮福建之汀漳諸寨峒賊欲過江西必從此入從此¶
而西則經長沙營以犯南贛從此而北則經會昌以犯吉撫諸郡縣譬諸户限¶
徃來所必由也先年置堡瞭望屬之會昌千户所亦&KR0825;為江西而設縁置堡之¶
𥘉主於瞭遠未暇慮及民居其地有居民千家悉置堡外堡中通無居民止有¶
孱軍五十人毎賊一至僅足閉門自守居民咸逃避山谷賊肆行刼掠飽其欲¶
而後犯諸郡縣今據堡旁居民周廷試等赴臣泣訴自成化年間至今𬒳賊焚¶
刼七十二次舊民存者今止三分之一目今遺黎願出為　朝廷更築堡城以¶
就民居庻幾室家有託有事願為盡力保守且思惟古之作事者因民則為成¶
有備則無患今利害如此而民又樂為之事無便於此者况民居依堡則顧家¶
之念重因而用之皆勝兵也卒有小儆自可捕獲萬一有大冦数千屯駐其中¶
<pb:KR2k0037_SBCK_034-78a>¶
上之可以相度機宜擣其巢穴下之可以聯絡聲勢遏其奔衝賊欲入則狼顧¶
恐吾之議其後欲掠又無以資上兵伐謀其此之謂乎　詔可遂城之　城黄¶
鄉設廵簡司䟽畧云臣所管轄地方俱係江湖閩廣邉界去䖏髙山大谷接嶺¶
連峯昔人號為盗區然其最劇莫如黄鄉新民其地屬贛之安遠名雖一鄉實¶
比大縣中間大㡌一山環遶三百餘里正徳年間已前大盜如李四子張時旺¶
張仕錦何積玉朱貴强風等恃險慿髙巢窟其中因而摽掠居民攻䧟城邑害¶
及四省最後有葉芳者自廣東程鄉入并諸賊而有之有衆七千分為七哨自¶
號滿總言滿有其衆也先任廵撫都御史周南度未易破因而招撫至於都御¶
史王守仁用以平桶崗平浰頭平宸濠之變雖多頼其功然驕横頗甚不受約¶
束其後両廣提督都御史姚鏌奉　命征岑猛調至中途一嘯而散葉芳故後¶
其兄葉廷春代領其衆比年以來肆暴尤甚臣未至前三月旁近居民𬒳其逼¶
竄縣城者百七十餘人縣官惶惶朝夕防其為變幸該道官委官授䇿擒斬渠¶
<pb:KR2k0037_SBCK_034-78b>¶
魁并其子葉桂葉材及捕獲黨與呈觧軍門正諸典刑選葉金為千長撫定其¶
衆臣至之日又選其子入學以安其心各民始知向背去年賊首曽守華擁衆¶
三百餘人岀而搶掠與葉金争為千長各民因而誅之頭目人等并葉芳子葉¶
柗捕諸黨與併首級齎觧到臣臣面諭以　朝廷徳威各民且喜且懼咸願修¶
築城堡添設官員以統攝地方為之保障臣度事理可行因訪諸知事者咸云¶
築堡有三利隄備有軍兵則昔年強梗之徒有所嚴憚而不敢為惡一利也留¶
此一種人以為江西門户則惠潮諸盗不敢深入二利也各賊所最憚者黄鄉¶
土兵在外有官兵䕶其妻子既無内顧之憂且不敢生事三利也又云易失者¶
時難乗者機往年諸賊迭相盤據而官軍不能制者機未至也今日不煩一卒¶
而各賊以次授首各民自願更化者機已至也失今不為永圖卒有奸人復踵¶
故習并葉金之衆而有之雖動興大衆綿歷歲時未易圗也况各新民已有業¶
産妻子不比徃年流刼無定如遂為之設廵簡司築墻堡添隄傋以弭其變而¶
<pb:KR2k0037_SBCK_034-79a>¶
又立小學以化其俗誠圗大於細計之得者也臣又再訪地方人等所言亦各¶
相同當委瑞金縣知縣趙勲贛州䘙千户楊忠督帥各民前去相度地名田背¶
者為各賊出入咽喉之地先與築砌墻圍畫基盖屋即欲遷葉金入居其中地¶
方己定人心已安如䝉　皇上俯從臣言乞　勅下該部添設廵簡一員鑄印¶
選官仍容臣移安遠隄備之兵駐劄其地與弓兵相兼防守并　賜與司名堡¶
額以為永圗則彈壓有要而贛州以南可得精兵数千萬一有事因而用之偃¶
草破竹之勢也䟽入　明㫖允下遂城之　營長沙遷廵簡司居之䟽畧云臣¶
謹按贛之長沙營設於成化十九年先因會昌賊朱紹綱反叛　朝廷命總兵¶
官率兵討平之始即其地立營添設守備官一員統兵千人駐劄其地每歲奏¶
報率以為常其地介安遠會昌二縣之間宻邇贛之黄鄉閩廣之象洞背寨溪¶
南等諸寨洞賊欲犯南贛必從此入當時奏建未為無意秪縁未曽築有城堡¶
守備官陞遷不常兼之已後賊勢猖獗孤軍無所慿籍守備官寄居會昌城中¶
<pb:KR2k0037_SBCK_034-79b>¶
各軍散寄民居遂致頽圯不修至今空有隄備之名而無防禦之實臣到任之¶
日訪知其故即行該道轉行守備指揮金恩㑹昌千户所千户石璧相度地宜¶
修復故壘仍添砌墻垣一百五十餘丈盖營房設衙門遷守備官入居其中目¶
今軍有慿籍可永守矣臣又思兹地頗險旁有山亘長数十里一人守之可使¶
千人不過目前仰頼　皇上徳威地方頗為無事以兹險地少置兵亦足備禦¶
今屯兵千人歲費行粮五千四百石似為太冗但係　制額兼恐萬一地方有¶
事未敢輕减臣量為䖏置将千人分為三班歲輪一班防守二班留衛所差操¶
有事則三班齊發庻幾舊額不失歲可省粮三千六百石以十年計之可省三¶
萬六千石儲積以待亦足以備不測之患再照營之東有河口廵司一所設於¶
營未立之前衙門乆廢廵簡僦民屋以居止有弓兵三十人不足為地方之輕¶
重臣欲遷入堡中與軍兵相兼防守則官有歸着氣勢亦增似為両便臣前具¶
題乞隨宜遷改衙門即此意也如䝉　勑下該部詳議施行則粮餉不廢而軍¶
<pb:KR2k0037_SBCK_034-80a>¶
兵亦足地方之保障益固矣䟽入　詔㫖悉從其議遂營之二十三年義民¶
頼榮祖擒賊首朱猴子及斬其弟榮昌榮徳　大埔賊首葛痩頭上杭溪南賊¶
首葛得旺等連結寇掠義民頼榮祖撃獲之　流賊入歸化知縣陳彷率兵與¶
戦擒之二十四年溪南盗張文政伏誅其黨劉全殺其衆以䧏　立八面山¶
營寨二十五年漳賊曹宗權等為亂知府顧四科督兵剿平之二十六年¶
覆鼎山盗起先是蔣璇雷士賢雷是貴湯信四李四一等俱係流民占畬大坂¶
地方各負武勇因天旱乏食聚徒百餘奔入覆鼎山中假稱都總将軍名號刼¶
掠鄉堡事聞督撫右副都御史朱紈命都指揮僉事俞大猷領漳州之兵指揮¶
陶以居領泉州之兵兩路夾攻七月十七日直抵安溪龍溪二縣合界覆鼎山¶
下立營各賊驚潰将賊巢盡燒隨擒得首從賊湯信四等二十九名平之　懸¶
䋲峰盗冦武平千長鍾仁鳯撃獲之　二十七年督撫右副都御史龔輝遣兵¶
勦白葉洞賊陳榮玉劉文飬等平之　勦永定縣苦竹大山賊蕭鐡古等平之¶
<pb:KR2k0037_SBCK_034-80b>¶
　䟽地方三事一設堡鎮以㩀險要臣聞禦賊之計防守為先防守之設得地¶
為要盖白葉坂之地後有覆鼎大珍小珍前有露林白巖右有荒田大坂尤龍¶
左有佛耳諸山俱各群峰挿天深林蔽日其為盗賊之所蟠據者勢使之然也¶
其盗賊入冦之路西則由新坑口雲嶺而犯宜招龍㳙里及龍溪縣諸䖏東則¶
由白葉坂經佛耳山麓而犯多卿舊寨下湖感徳諸里及安溪縣諸䖏蓋白葉¶
坂為賊之腹心而雲嶺則其咽喉也為今之計合無於白葉坂雲嶺地方各築¶
保鎮一座周圍太約闊一百二十丈髙二丈五尺於中建置官舎四圍列以營¶
房以為官軍住劄之所其防守之兵合無比照汀州府盤龍隘事體白葉坂堡¶
於泉州衞撥軍二百名雲嶺堡於漳州䘙撥軍二百名各差素有勇畧千百户¶
一員綂領前去該堡防守以上官軍俱一年更替毎軍一名月給行粮四斗宮¶
給俸米一石仍許帶軍伴二名亦照軍士支粮以上俸粮行漳泉二府支給輪¶
替之時各衞所掌印官預先挑選發彼交替如期不許遲誤龍溪安逺二縣廵¶
<pb:KR2k0037_SBCK_034-81a>¶
捕官毎月一廵漳泉二府廵捕官每季一廵兵備道半年一廵交相查點督責¶
如賊犯西路則雲嶺堡當先而白葉坂堡出兵應之賊犯東路則白葉坂當先¶
而雲嶺堡岀兵應之呼吸相通聲勢聮絡庻東西有備而賊無可乗之隙矣一¶
給山田以便耕守臣查得覆鼎山白葉坂之麓俱有山田詢諸土人半係賊人¶
之所開墾半係窩主陳弼等物業係賊人者賊人頼以養贍係陳弼等者因道¶
路遼遠不能自耕徃徃招募外郡流移之人耕種夫流移者平素習非之人也¶
業主利其耕田而不問其來歷流移者樂有所托而因肆其狂圗是前田盗之¶
招也及成之後所積之榖難以搬運又無外人販糴不過賣充賊人之糗是前¶
田又盗之資也今陳弼等已經擒獲若不及時區䖏則桀點之徒冐認為業其¶
招募流移之人佃耕如故也既有招募則賊徒之所以乗機而竊入者如故也¶
賊徒既入而群呼類聚其所以蟠據為害者又復如故矣合無行漳泉二府督¶
令龍溪安溪二縣掌印官拘集各該里長親詣覆鼎山新村坑口白葉坂地方¶
<pb:KR2k0037_SBCK_034-81b>¶
履畆嚴查為田若干畆載黄册米若干新墾未升科若干係某人管業或某賊¶
占耕一一開報責令俱籍入官其在新村坑口者與雲嶺堡軍耕種其在白葉¶
坂者與堡軍及弓兵耕種每年收其三分之一付本堡綂兵官掌之以為納税¶
修城之用分廵道明立簿籍稽查出入其二分與耕者以為衣食之資候造册¶
年分即以二堡立户載其産税永乆不許私自典賣如是則且耕且守不惟官¶
兵有所頼籍而風聲感召民必翕然趨之大約不過十年深山窮谷當無不墾¶
之田而屹然二鎮當不殊於都邑矣　移大産廵簡司於小靖　遣兵討武平¶
懸绳峰掛坑障反招賊劉海等㓕之　議䖏地方事宜䟽畧云議照白葉洞苦¶
竹大山懸绳峯三䖏為閩之邊鄙江廣界衝極其險要之地盗憑出沒肆毒地¶
方己非一日雖嘗節行擒捕未獲底平頃者仰仗　聖威廟筭渠魁黨與擒剿¶
始盡巢穴一空地方稱慶及今殄㓕之餘當為善後之計乞将南詔所官軍每¶
年撥軍一百名委千百户一員綂領於白葉洞住劄防守及将武平縣象洞寨¶
<pb:KR2k0037_SBCK_034-82a>¶
廵簡司官兵移置懸绳峯仍編弓兵三十名以恊防守其各營堡公𪠘即建於¶
各賊巢穴去䖏其永定苦竹山通賊要路如坪水澚望天坵洋竹山并南靖龍¶
巖二縣下蕪山巢嶺縁嶺等䖏俱行各立隘所即擇本地功多力衆人所推服¶
者給以冠帶帖為捕盗義民及立千百長名目責其率兵防守其餘分班廵邏¶
入山伐木與勘田召佃收税入官以充弓兵工食官軍行粮餘銀抵納浮粮及¶
建立營堡公𪠘隘所動支銀両一應事宜悉聽所議仍行該道逐一委官悉心¶
料理務臻成效以絶盗源二十八年移象洞廵簡司於懸䋲峯并立関隘¶
籍賊田以資兵餉　二十九年龍南民激變遣㑹昌知縣涂麟撫平之三十¶
年流賊入保昌官兵討平之　和平岑岡新民李鑑舊為池大鬢賊黨脱罪招¶
撫所部猶存先年越過龍南縣髙沙保殺死謝碧家属三百餘口因此負罪驚¶
疑日𥪡旗整兵大肆猖獗督撫右副都御史張烜集兵討之以十二月十二日¶
攻外巢賊見四圍兵集俱併入岑岡大巢有髙砂千長陳貴爵濳與賊通我軍¶
<pb:KR2k0037_SBCK_034-82b>¶
號色并誘執千户宋㤙哨官唐孟冕等以緩我師至十五日我師方得齊會各¶
哨進兵黄鄉千長葉金兵衆奮勇先舉衝鋒破巢各哨鼔噪而入俘獲頗多奪¶
囬𬒳虜千户宋㤙等三員賊悉衆以遁留伏兵二十餘披帯我軍號色混入我¶
軍遂殺千長葉金百長葉寳等七人我兵少却遂潰圍而出十七日我兵追賊¶
敗之於陳坑二十日夜賊使張仕成等刼營我軍擒之二十二日敗之於青草¶
洲二十三日敗之於梅子山二十四日追賊於五花嶂互有殺傷二十七日賊¶
遁翁源據險我軍追之與之相持二十九日與賊交鋒連日多有擒斬賊始謀¶
遁我兵敗之於沙水於鉛厰於関田於寒洞於峽逕賊勢少衰又𬒳陳貴爵透¶
露號色賊溷我軍殺傷及死者四十餘人　三十一年正月知縣施廷羙經歷¶
呉保等乃召老人劉湘千長謝允樟及其弟陳貴康諭以　朝廷正法示以㓕¶
宗赤族之禍貴康乃宻請以大義㓕親遂斬貴爵及其子四人并從逆余仁珠¶
首級六顆亟送軍門乃下令釋其餘黨令再整義兵從征烜遂移鎮南康賊退¶
<pb:KR2k0037_SBCK_034-83a>¶
據沙溪我軍敗之𥘉四日賊襲我軍於穏下虜指揮金爵為質使賊黨楊月亮¶
乞招乃遣南安府推官冼沂如賊巢按其真偽謝承志邵應魁以兵継之賊見¶
冼沂至且喜既而望見官兵旗幟疑為襲已也遂殊死出戦我兵遇險未及成¶
列遽與交鋒遂敗通判謝承志推官冼沂賛畫邵應魁俱𬒳圍擁入營四月復¶
遣指揮謝勅如賊巢諭以殱滅首惡開釋脅從之令賊黨李子文乃隂謀於各¶
酋以其状似文彪者押至謝勅前斬之凾其首并釋𬒳虜官四員同詣軍門乞¶
䧏遂撤兵招撫後察李文彪亡命未死前級係偽仍遣謝勅入巢切責招總張¶
仕誠等李子文乃隂令文彪出逃以掩欺誑張仕誠痛恨子文始為偽級紿招¶
今又主令文彪出逃共将子文械送軍門考問得實遂死於獄　大埔賊首温¶
師榮蘇玉等哨聚李子寨為巢刼掠鄉村平和知縣趙進督鄉兵平之　委潮¶
州衛官兵戍大埔縣烏槎堡　城中站　三十二年大山羅山諸賊來流刼英¶
徳乳源二縣虜千户白璋　盗刼南雄上朔地方知府髙冕督兵戦却之　官¶
<pb:KR2k0037_SBCK_034-83b>¶
兵討永定大埔諸賊其黨擒酋首葛用貴陳秀奇阮公仁以䧏　三十三年倭¶
犯潮州柘林官兵撃敗之　廣之惠州有磜頭大山與禽鳥嶂天字嶂清溪嶂¶
白雲嶂洋鳥潭龍潭園墩黄沙藍溪金魚丫髻等山盤據歸善海豐惠來龍川¶
四縣聯絡險阻上杭縣盗楊立楊二紏合関亞蘇江小李黄目等巢穴其中推¶
陳宗祐為首刼掠四方嘉靖二十九年凑聚鍾逺通陳耐等五百餘人號為大¶
總天徳滿總禽總書總等名目山内劄立營寨開張五色旗號殺人祭旗分宗¶
出刼余大老牯等傍巢結屋為之緝探接濟節年打刼歸善掲陽惠來海豐等¶
縣上年緝知陳宗祐潜在潮州府城擒獲之而四出刼掠不絶嶺東道僉事尤¶
瑛調兵征勦平之　楊立餘黨温象自稱飛天大王刼掠掲陽等縣虜千户王¶
日秋等據丹竹楼陽峒知縣吴卜相計擒之¶
<pb:KR2k0037_SBCK_034-84a>¶
