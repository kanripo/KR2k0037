# -*- mode: mandoku-view; -*-
#+TITLE: 天下郡國利病書
#+DATE: 2015-09-12 00:41:24.481891
#+PROPERTY: ID KR2k0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB10n0698-2784天下郡國利病書-第二千七百八十四册.
<pb:KR2k0037_SBCK_019-1a>¶
黄河起自曹縣(距黄河南三十里東七十里該管河岸南至儀封/界北至定陶界長四十里自築黄陵岡及要害各)¶
(堤水循/故道)城武縣(舊有支/河今淤)單縣(距黄河北三十餘里自西南曹縣/界入本縣境東至豊縣七十餘里)¶
(波濤洶湧/常&KR0013;水患)定陶縣(距黄河東二十五里該管河岸南自曹縣/夏侯淺北至曹州程義淺長一十九里)鉅¶
野縣(距黄河東八十里該管河岸南自曹州/寳珠口北至曹州訾家口長十二里)曹州(距黄河西五/里該管河岸)¶
(南自定陶彭家淺北至鄆城紅船口内除鉅野堤岸十二里外/長一百八里黄河至本州𩀱河口一支東流經嘉祥又經濟寜)¶
(州西東南至魚臺/縣塌塲口入漕河)鄆城縣(距黄河東三十餘里該管河岸南自/曹縣沈家口北至夀張黒虎廟長一)¶
(百九十/七里)夀張縣(距黄河西北二十五里該管河岸南自鄆城王/亮口北至東平魚護口長三十里)¶
東平州(距黄河東七十里西南自夀張范/城淺東北至陽谷髙吾淺長五里)陽榖縣(距黄河西北/六十里該管)¶
(河岸西南至東平魚/護口淺長六十里)汶上縣(黄河在運河西七十里支流至張/秋入西河以上八州縣黄河故道)¶
<pb:KR2k0037_SBCK_019-1b>¶
(今因南/徙皆淤)嘉祥縣(縣北十里有/舊黄河今淤)金鄉縣(城北三十五里/有黄母河今淤)魚䑓縣(嘉/靖)¶
(九年河决上流分為三/支今河南徙其流俱淤)¶
　儲料厰　馮家厰(在黄河東岸/武家&KR0309;東)王家厰(在舊老堤東離前厰六/里每厰大户三名專收)¶
(樁草<折 t="33"/>麻錢糧等/項以備下埽之用)¶
　淺鋪　小張家灣淺　新𣷹鋪淺　安陵淺　夏侯淺(以上係/曹縣)¶
　張政淺　彭家淺　團潭淺(以上係/定陶縣)張大口淺　安興墓淺(以/上)¶
(係鉅/野縣)程義淺　郭家淺　𩀱河口淺　張家道口淺　孫家淺¶
　　郝家淺　夾河灘淺　寳珠口淺　周家淺　新集淺　訾¶
　家口淺(以上係/曹州)張勞口淺　紅船口淺　潘家渡淺　蕭皮口¶
<pb:KR2k0037_SBCK_019-2a>¶
　淺　秤鈎灣淺　五岔口淺　韓家道口淺(以上係/鄆城縣)黒虎廟淺¶
　　范城淺(以上係/夀張縣)魚護口淺(係東/平州)髙吾淺　虎丘坡淺(以上係/陽榖縣)¶
(諸淺俱舊黄河一帯淺處今自塞/黄陵岡口是河遂廢棄不用)¶
　堤　北大堤(魏家灣東岔堤起至城武縣/堤界止長六十二里)南長堤(焦家&KR0309;起至/單縣羅家&KR0309;)¶
(堤界止長/八十里)裏河堤(王經庄起東南至河南考城縣堤界清凉寺/止長三十里娘娘廟西北接考城縣堤界李)¶
(居庄起南至本縣曹家/集官𠫊止長二十里)舊老堤(自北直𨽻堤界白茅村起東南/至該縣遥月堤止長八十里)¶
　遥月堤(自舊老堤三十九鋪起至本/堤四十四鋪止長十七里半)𫃵水堤(自遥月堤起東至/單縣堤界止長四)¶
(十九/里)孔宣庒月堤(自舊老堤二十七起起至南/長堤八里灣止長一十七里)娘娘廟&KR0309;堤(自/本)¶
(廟大司堤起至裏河堤十/六鋪止長一里零一百丈)龍王廟月堤(孫家道口北月堤起南/至黄家楼西裏河堤止)¶
<pb:KR2k0037_SBCK_019-2b>¶
(長二里零/九十五丈)馮禎庒月堤(裏河堤十九鋪迤南沈家道口起至舊/老堤二十九鋪止長四里零一百三十)¶
(五/尺)孫家道口月堤(東自舊老堤二十五鋪劉増庒起西至河南/堤界王得庄&KR0309;堤止長四里零一百二十丈)¶
　牛市屯月堤(舊老堤二十九鋪起至曹家/集月堤止長七里零四十丈)曹家集東月堤(舊老/堤三)¶
(十二鋪起至三十五鋪劉滿/庒月堤止長四里零九丈)劉滿庒月堤(舊老堤三十九鋪起/東南至陶家庄西月)¶
(堤止長八里/零七十五丈)囬龍廟月堤(本廟後武家庒西北起/至王家厰前止長三里)清凉寺月堤¶
(舊老堤九鋪起至裏河堤清凉寺/止長十三里零一百二十六丈)汪家厰月堤(舊老堤九鋪起/至十二鋪止長)¶
(六里零/三丈)吕家厰月堤(李家庄起東至陳郜庒/止長五里零二十丈)禹王廟月堤(舊老/堤六)¶
(鋪西起至裏河堤十鋪/止長六里零二十丈)紀家店廢堤(本店起至南長堤頭鋪止/長六里零十丈以上係曹)¶
(縣)北大堤(本縣堤界起東至本縣𩀱堌/集止長三十八里係城武縣)南長堤(羅家&KR0309;起東至/南直𨽻豊縣堤)¶
<pb:KR2k0037_SBCK_019-3a>¶
(界止長/七十里)𫃵水堤(自曹縣堤界起東至碭山堤/界止長五十八里以上單縣)¶
　堤鋪　舊老堤鋪(每二里一座共四十四/座住守夫四十四名)遥月堤鋪(每二里半/一座共七)¶
(座住守/夫七名)裏河堤鋪(每二里一座共二十五/座住守夫二十五名)北大堤鋪(毎二里一/座共三十)¶
(一座住守夫/三十一名)南長堤鋪(每三里一座共二十七/座住守夫二十七名)𫃵水堤鋪(每三/里一)¶
(座共三十五座住守夫/三十五名以上俱曹縣)北大堤鋪(毎一里一座共十九座住/守夫十九名係城武縣)南¶
　長堤鋪(每三里一座共二十三座/住守夫二十三名係單縣)¶
　&KR0309;武家&KR0309;(在裏河堤十九鋪起二十二鋪止長六里半此係/黄河倒灣東衝最為瀠急曹之要害獨此為甚)¶
　馬家&KR0309;　孫頂&KR0309;　趙璇壩　董來童&KR0309;　崔家&KR0309;　焦家&KR0309;¶
　陳士連&KR0309;　新月&KR0309;　榮家&KR0309;　王家&KR0309;　曲家&KR0309;　髙家¶
<pb:KR2k0037_SBCK_019-3b>¶
　&KR0309;　觧家&KR0309;(以上係/曹縣)¶
黄河自古為患　明興以來報决者屡矣兖當河下流而直漕渠¶
　之中自陽榖至魚臺計三百餘里弘治間河決金龍口潰黄陵¶
　岡徑趨張秋頼劉公大夏經畧其事塞口築隄河乃東徙張秋¶
　之患息而曹單&KR0010;受衝矣夫自濟以北決口雖塞而故道猶存¶
　必防乎其防而後鄆定陽夀等縣可以息肩自濟以南隄岸雖¶
　築而衝突不免必豫乎其豫而後曹單城武等縣可以安枕是¶
　非河工諸臣之專責乎乃&KR0002;全河大𫝑在它省勿論已論東省¶
　之治河又無先於曹單者曹單舊有太行𫃵水二堤皆所以障¶
<pb:KR2k0037_SBCK_019-4a>¶
　河流而護運道而太行堤較𫃵水堤為最急焉盖𫃵水堤譬之¶
　門户太行堤咫尺閘河譬之堂寢堂寢既安外垣雖未盡飭亦¶
　可以内地之全力從容圖之此太行堤之工必不容寢也頃撫¶
　院何按院陳㑹題行管河道副使邵元哲督同知唐文華等脩¶
　之自豊縣起至舊老堤止壹百伍拾里有竒俱加髙五尺厚各¶
　一丈植柳株以肆萬計隄益髙厚縱河徙無定而有備可無患¶
　矣夫察利病之緩急而劈畫飭工者經理之始事也遵題　&KR0098;¶
　之初議而加厚増髙者繼理之終事也後之視今猶今之視昔¶
　必有任事任勞以永保無虞者書以俟之¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
<pb:KR2k0037_SBCK_019-4b>¶
曹州志河防¶
説者謂黄河隨時漲𤼵故舉物&KR0049;為水勢之名自立春之後東風¶
觧凍河邉人候水初至凢一寸則夏秋當添一尺頗有信驗謂之¶
信水　二三月桃花始開氷泮雨積波瀾盛長謂之桃花水春末¶
蕪青花開謂之菜花水　四月壟麦結秀擢芒變色謂之麦黄水¶
　五月𤓰實延蔓謂之𤓰蔓水　朔野之地深山窮谷固隂沍寒¶
氷堅晚泮逮乎六月消釋方盡而沃蕩山石水帶&KR0552;腥併流于河¶
謂之&KR0552;山水　七月菽豆方秀謂之豆花水　八月菼薍花謂之¶
荻苗水　九月以重陽節記謂之登髙水　十月水落安流復其¶
故道謂之復漕水　十一月十二月断水雜流乗寒復結謂之蹙¶
凌水　水信有常非時暴漲謂之客水　水勢移谼横注岸如刺¶
<pb:KR2k0037_SBCK_019-5a>¶
毁謂之劄岸　漲溢踰防謂之抹岸　埽岸故朽潜流潄其下謂¶
之塌岸　浪勢旋激岸圡上潰謂之淪捲　水浸㟁逆漲謂之上¶
展　順漲謂之下展　或水乍落直流之中忽屈曲横射謂之徑¶
&KR0772;　水猛驟移其將澄䖏望之明白謂之拽白亦謂明灘　湍怒¶
畧停𫝑稍汩起行舟遇之多溺謂之䔍浪水¶
舊制每&KR0010;瀕河有司常于孟秋俻下塞之物稍芟薪柴㨗橛竹石¶
芟索竹索凢千餘謂之舂料凢蘆荻謂之芟山木榆栁枝葉謂之¶
稍辮竹紏芟為索以竹為臣索長十尺至百尺有数䓁先擇寛平¶
之所為埽&KR0163;埽之制宻布芟索舖稍稍芟相兼壓之以土雜以碎¶
石以巨竹索横貫其中謂之&KR0249;心索卷而束之復㕥大芟索繫其¶
兩端別以竹索自旁出高至数丈長倍之用丁夫數百雜唱齊挽¶
<pb:KR2k0037_SBCK_019-5b>¶
積扵卑薄之䖏謂之埽㟁既下以橛後貫以長木其竹索皆埋巨¶
木于㟁以　之遇河横决則増&KR0024;其缺埽下非積数叠不䏻遏其¶
汛湍又有馬頭　牙木岸者以蹙水勢護堤而今則築堤塞决栽¶
柳栽葦護堤及晝防夜防風防雨防官守民守之法具在河渠諸¶
司¶
弘治五年秋張秋水勢汹湧妨礙運河太&KR0101;李興平江伯陳銳都¶
御史劉大夏奉　命來治㑹議欲將黄陵岡迤北裏河築塞使水¶
由賈魯河南流庻張秋得安運河無虞于是起直𨽻山東河南湖¶
廣軍民䓁夫九萬餘名扵黄陵崗原决䖏立埽臺三座分委衆官¶
一齊卷埽截河堵塞越四年告成又將知縣王肅所築𫃵水小堤¶
増高一丈原舊二堤増高二丈五尺又自黄陵岡起接原賈魯舊¶
<pb:KR2k0037_SBCK_019-6a>¶
大堤至丁家道口止東南西北斜長二百餘里増高三丈五尺闊¶
四丈五尺又于大堤西每三里築土&KR0309;一座長五十歩名曰分水¶
&KR0309;以破囓堤之浪又設䕶堤之法堤東每二歩栽栁𣗳一株堤西¶
宻栽棊盤卧栁又各地釘栁欲其日乆根莭盤錯以䕶堤根又自¶
黄陵岡迤東二大舖起下至牛角湾止每二里立小鋪一座僉夫¶
五名每十里立大舖一座僉夫五名老人一名通計夫七百名老¶
人十一名曰守堤舖夫又于梁靖集北立官𠫊一所調曹州裏河¶
舊有淺夫一百二十名委官率領在此晝夜戍守巡視以防盗河¶
口之患名曰逰夫¶
弘治六年&KR0291;理河道都御史劉大夏建議河南山東兩直𨽻地方¶
西南高阜東北低下黄河大𫝑日漸東注䆒其下流俱妨運道雖¶
<pb:KR2k0037_SBCK_019-6b>¶
該上源分殺終是勢力浩大較之漕渠数十餘倍縦有堤防豈䏻¶
容受若不早圖恐難善後其河南所决孫家口楊家口䓁䖏𫝑若¶
建瓴無築塞之理&KR0082;于下流脩治縁水勢已逼&KR0057;難為力惟山東¶
河南與大名府交界地方黄陵岡南北古堤十存七八水仍從考¶
城縣南行又自大名府起至曹縣地方止離歸德府丁家道口一¶
十五里築成大堤一條分逼水𫝑從賈魯河㕥入徐州將黄陵岡¶
築住平安鎮功成漕運無事但黄河大𫝑在東不歸故道兖民日¶
夜&KR0104;慮弘治九年夏考城縣地方水勢漫入東來水𫝑徑衝賈魯¶
河曹縣梁靖口水溢大堤幸而稍退又自賈魯河東岸脩築小堤¶
一條保䕶大堤弘治十一年管河副使張𪔂見黄河水𫝑俱從南¶
行不由丁家道口入徐州建言要將荆𨺚口分沁水扵賈魯河又¶
<pb:KR2k0037_SBCK_019-7a>¶
要將歸德州迤北王牌口䓁䖏分水亦入賈魯河俱入徐州今年¶
八月以来不意水從王牌口䓁處俱徃東行不從丁家道口東南¶
而去却倒徃東北直至黄陵岡下𫝑甚可畏又自曹縣以入單縣¶
南連虞城渰沒民居人畜䓁件只今河凍水雖消退倘来春水𤼵¶
俱徃東行則單縣城武金鄕魚臺済寕䓁州縣皆在巨浸自濟寕¶
迤南閘㘴定&KR0013;衝倒阻礙漕運比徃時張秋之害&KR0057;大盖兖州之¶
境地平而土踈比之河南之地&KR0057;為卑下河南北方上流不塞則¶
本州地方正當下流雖築堤岸亦不䏻保目前雖若事小恐後黄¶
河之水不由南行俱徃東注醸成大患悔難及矣¶
弘治十三年河南水决李家楊家䓁口淤塞馬木河水横流曺單¶
被害鄒魯陳言脩長堤㕥捍水河南則議排馬木河身使水下濟¶
<pb:KR2k0037_SBCK_019-7b>¶
運河兖州知府龔然魯議遂築堤自黄陵起至烏塜寺止計二百¶
三十里是年堤成小而低秋復决明年春以事　聞下巡撫王委¶
𠫵政陳脩完復决十四年巡撫徐又簡委𠫵政杜囙𠫵政陳僉事¶
李舊堤分命同知李督夫二萬人給以粮加脩之両閲月告成堤¶
高一丈五尺基三丈五尺頂一丈二尺自武家口起至馬良集止¶
計一百五十里¶
正德三年梁靖口集迤南二里許河决𫃵水堤浸二堤而過流入¶
大堤圈内浸口漬日乆至四年九月復决侯家溛北徙三里至楊¶
家道口水勢汹湧約深丈餘聲若電雷散漫東流東西長二百餘¶
里經曹縣南東過單縣豊縣東南抵沛縣由流溝入運河南流原¶
黄河自梁靖口東南至丁家道口舊水賈魯河八十餘里遂&KR0782;塞¶
<pb:KR2k0037_SBCK_019-8a>¶
事　聞五年春工部侍&KR0048;崔巖奉　命來治于是用賈魯河計塞¶
河北䟽河南仍于梁靖集原决河口堵塞𤼵直𨽻河南山東丁夫¶
五萬餘名分委山東𠫵政董傑僉事杜旻都司尹兖府同知李龯¶
曺州同知孫環䓁各理其事夾河南北両岸捲埽對堵自本年正¶
月起至五月龍口將合俄暴雨通夕而潰所濬賈魯河亦隨淤塞¶
崔公遂囬既而侍&KR0048;李公継公至時河水横潰工役難施及委𠫵¶
政史公學僉事杜公旻府同李州同孫分地定方𫿞立限期各督¶
夫役上于曺縣西北魏家湾下至守縣集西止脩築大堤一道東¶
西共三百餘里預防河水北徙名曰新堤是年九月興工至六年¶
春工畢適遇流賊充斥百姓艱食塞河之役遂&KR0397;夏五月内河水¶
泛漲黄陵岡舊築頭埽二埽俱&KR0013;囬溜水衝&KR0635;約三分止遺三埽¶
<pb:KR2k0037_SBCK_019-8b>¶
亦被浸潰兵俻副使呉公學遂委府同李州同孫徃相其地于三¶
埽南築小月堤一道長三里防河衝潰復于囬龍寺塔児湾䓁䖏¶
各桃小河一道引水南注㕥分其𫝑¶
七年秋河勢北徙吴公議于黄陵両三埽北断頭堤起築月堤一¶
道長五里又于娘子营築月堤一道長十五里又于原堵裏河内¶
作土&KR0309;三座又冉家寨起接白茅村分界堤下接魏家湾新堤長¶
五十餘里又自曺縣北莘塚築起下至城武東止築堤一道長七¶
十餘里防河北徙議既定呉公遷山東按察使副使林公正茂継¶
理其事巡撫趙公璜躬徃相度將前所議堤口委府同知李龯率¶
夫脩築林公巡行無倦劳來有方于是民雖劳而不怨五閱月其¶
功告成六月河水横溢衝决娘娘廟古堤東下繞曺縣西北轉縣¶
<pb:KR2k0037_SBCK_019-9a>¶
東復折而南與大河合流東注九月河水奔湧四散衝潰陳家口¶
汪家口一帶大堤坍塌黄陵岡三埽㡬壊&KR0291;理都御史劉公愷乃¶
齋沐責躬𥙊禱于河越三日河南徙四百餘歩黄陵岡無虞事¶
聞䧏　勅奨劳　諭𥙊河伯¶
八年兵俻副使陳公𪔂委曺州判官王經于賀家口大堤坍塌䖏¶
捲埽幇築長十二里又扵汪家口築月堤一道長四里以俻河變¶
本年七月内河水南徙四里于是北徙之勢稍緩云¶
<pb:KR2k0037_SBCK_019-9b>¶
<pb:KR2k0037_SBCK_019-9b>¶
<pb:KR2k0037_SBCK_019-9b>¶
<pb:KR2k0037_SBCK_019-9b>¶
<pb:KR2k0037_SBCK_019-9b>¶
<pb:KR2k0037_SBCK_019-9b>¶
<pb:KR2k0037_SBCK_019-9b>¶
<pb:KR2k0037_SBCK_019-9b>¶
<pb:KR2k0037_SBCK_019-9b>¶
<pb:KR2k0037_SBCK_019-9b>¶
<pb:KR2k0037_SBCK_019-9b>¶
曹縣志¶
按禹貢黄河自孟津而下過雒汭歴大伾又北播為九河同為逆¶
河入于渤海歷唐虞三代河如故殷雖数罹河患下離兖州至齊¶
桓公欲廣地地其八河止留徒駭屬最最而定王五年〇河徙非¶
其故道然東昏以下經定陶溢為雷菏兩澤者濟水也循大梁趋¶
睢下邑者汴水也皆與河無渉也惟水分則𫝑殺而民不為災自¶
秦始皇攻魏引河水灌城㧞之有通濟渠在大梁西北漢田蚡為¶
丞相棄河不治遂潰金隄南决瓠子武帝親臨治僅克塞之當是¶
時河己南&KR0013;曹濮之間矣其後隋煬帝引黄河水以通江淮漕運¶
兼引汴水水經所謂浪宕渠是也然自王莾時河汴决壊乆不修¶
其後汴渠東侵日月彌寛數年始舉王景修汴渠于是河汴始分¶
<pb:KR2k0037_SBCK_019-10a>¶
流復故而水經云河水舊于白馬縣南决通濮濟黄溝又云此白¶
馬瀆又東南逕濮陽縣散入濮水所在决㑹更相通注以成徃復¶
也于是濮陽濟隂間有五丈溝通郜緍入湖陵復有黄水從黄溝¶
分流經乘氏入縣境故魏無黄濟陽有黄濟陽曹也唐都長安黄¶
河不聞有决溢之患唐書惟載薛平為鄭滑節度使河溢瓠子東¶
泛滑平按求故道請于魏慱節度田弘正以地易䟽導處還壖地¶
七百頃于河南此外無紀蓋河朔自天寶後久屬藩臣事用不聞¶
朝廷矣汴亦䟽通絶少鄭畋集載為相時汴河淀塞請令河陽節¶
度使于汴口開導仍令宣武感化節度嚴帖州縣封閉公&KR0059;斗門¶
感化即徐州也是河與汴猶岐流也宋初方隅未一儲廪仰給惟¶
京東西数路河梁轉漕最為急務而京東自濰宻以西起青淄歷¶
<pb:KR2k0037_SBCK_019-10b>¶
齊鄆渉梁山濼濟入五丈河逹汴都&KR0010;運漕百餘萬所渭清河即¶
濟水也而五丈河嘗苦淺每春初農𨻶調夫開濬太祖輙于興役¶
之際車駕臨督歳以為嘗仁英以後歐蘇諸臣治河之議不一皆¶
上自濟隂下逹徐淮無復東郡入海之舊亦弗聞濟黄清濁之分¶
且曰汴水多泥未可漑田是時濟澤河填不復可㝷而河汴混一¶
浸&KR0397;巨矣至元都北平漕運溯河而上繇汴逹衞輓入京師未几¶
㑹通河開並海三運然横决不時故道難復至順帝用賈魯䇿興¶
夫數萬挽河而南繇汴宋入徐淮于是賈魯之河著矣逺我¶
國朝初用黄河以資漕運中導其流以歸徐邳後泇河功成遂棄¶
黄不用然猶&KR0010;議修築其意以為運道所𨵿利害匪細譬諸夷狄¶
事覉縻為當是時河行雷澤或繇左山或經安陵率縣北境自弘¶
<pb:KR2k0037_SBCK_019-11a>¶
治二年河過沁分二𣲖一自蘭陽經歸徳至徐邳入淮一自黄陵¶
岡經濮鄆匯張秋之南灣庻㡬支分易制且北支可以濟㑹通南¶
支可以益徐遷乃當事者不引之歸壑于南旺蜀山諸湖防蓄為¶
用聼其放流明年秋水暴漲益之以黒陽之水而張秋决運道梗¶
矣漕運旣梗乃益疑畏以為河不為用害不可邇舉而棄之使併¶
歸南于是塞黄陵濬賈魯當是時太監李興平江伯陳銳曁都御¶
史劉大夏起夫十餘萬上自滎澤下達曹單築長堤三百餘里立¶
儲料四十餘厰僉守堤民夫数千植柳数萬凡四年功成　天子¶
嘉之命近臣為文紀其事自是河行一道益横决不可治乃増設¶
治河使者縣有倅郡有大夫又大者藩臬以上大司空御史臺星¶
羅河干冠盖遥相望而築堤下埽畧無寕&KR0010;至萬曆癸卯河决歸¶
<pb:KR2k0037_SBCK_019-11b>¶
徳啇丘睢虞㡬為巨浸議者復欲挽河而北為歸徳紓難乃以河¶
南撫臣曾為總理而開曹境中地若干里其工役視弘治有加凡¶
四閱&KR0010;𠕅易理臣而功亦成今之行曹之河是也大抵漢唐以前¶
河濟汴三水分流各有歸墟五代以還三水合一無所容受且漢¶
唐以前濟與河胥自北入海朝宗定而水得其性五代以還東流¶
南下第求歸淮而淮以下弗論己至于國朝棄而不用&KR0010;與為難¶
莫過于河併勢俾大工費浩繁亦莫過于河其在曹縣一邑為壑¶
其小者也昏墊其魚與夫徭役賦料其所不計也而大役三&KR0013;創¶
痍寰宇若賈魯之于至正李興之于弘治曽之于萬曆命之曰黄¶
河三役皆曹境内事也不可以不紀也若夫歷年衝决坍沒已見¶
災祥兹惟舉防修本末曁條議故實以備稽考具列如左¶
<pb:KR2k0037_SBCK_019-12a>¶
分守東兖道右𠫵議楊　黄河事冝　黄河𨵿天下大利大害¶
逺者姑不具論攷之萬曆初年河决崔鎮决龍窩决白洋河越歸¶
仁集流沙淤隘雲梯𨵿入海之路大阻淮安墊焉潘大司空季馴¶
力排浚海諸議於是築堰築堤自徐抵淮亘六百餘里築南北兩¶
堤蜿蜒相望即有異嘗水患𫃵堤不支至遥堤而極遥堤蓄瀦寛¶
勢固不能越而出也至今頼之二十五年河决單縣之黄堌口乃¶
賈魯舊開處也溢於河南之夏邑永城經宿州之符離橋出宿遷¶
新河口入大河議者以河雖南出符離渰沒民田無㡬而河水一¶
半繇舊河下徐州足以濟運議不治但河日益南黄堌之下李吉¶
口澱淤益髙每卽其地闢一小河春夏則行水以下徐州濟運然¶
至秋卽淤若是者三年而徐吕二洪可褰裳渉矣於是當事者建¶
<pb:KR2k0037_SBCK_019-12b>¶
六閘於河中節宣汶濟之水聊以通漕二十九年冬議塞黄堌極¶
力下埽未竟三十丈明年春復决於上流䝉墻寺㡬沒歸徳城啇¶
丘永城㡬為巨浸時從蒙墻近地開八九里可至下劉口乃欲挽¶
决河而北為歸徳紓難於曹縣王家口開生地二十四里逹下劉¶
口以三十年冬興工河南山東江北共𣲖夫三十萬至初夏未竣¶
而大疫起死者七八萬人至秋垂合龍門而堅城之工八九里單¶
縣&KR0171;家庄遂大潰决東北流入沛縣城中水深丈餘魚&KR0279;一縣悉¶
為波湖南陽以北漕渠為黄水所侵乃於夏鎮之東開通泇河從¶
直河以逹于宿遷漕遂由泇河行明年曹大司空時聘鋭意挽河¶
用金錢百萬復以十一月興工其用人夫與王家口之役埒起自¶
蘇家庄至徐州㡬三百里悉州縣正官受役州縣官急於竣事&KR0059;¶
<pb:KR2k0037_SBCK_019-13a>¶
沠夫又倍之河垂成惟徐州之上八九里許未濬而&KR0171;家庄近黄¶
河堤土卑薄一夜河從地下穿入新河震撼東下流至未開處稍¶
梗塞遂汎溢三十里而後約束成河云曾不十年三山口决矣狼¶
矢溝又决矣三山口幸塞即不塞河可從此繇小河口出大河無¶
害狼矢溝倘不果塞水且從河北溢而入泇上年泇水下直河如¶
懸崖糧船入口日不十計黄决泇且虞决非細故矣總之黄堌口¶
之决堅城集李吉口之淤為之蒙墻寺之决堅城集未通而黄堌¶
遽塞為之李吉口開王家口塞而蘇家庒復决堅城集以下全未¶
䟽通為之則&KR0171;家庄之工未乆而三山口狼矢溝相継决豈非徐¶
吕之可褰裳者未嘗䟽通為之耶䟽通難言之矣從來汶濟諸水¶
由夏鎮出茶城口㑹黄水下徐吕水力并而泥沙若掃自泇河開¶
<pb:KR2k0037_SBCK_019-13b>¶
諸水悉自夏鎮東入泇其間吕公&KR0309;放之入徐吕者&KR0010;不三四月¶
又春冬水涸時尚安望其懸水三千仞哉狼矢塞不可謂董河便¶
安流也¶
謝肇淛雜紀　禹之治水一意視水之所歸而己随山刋木鑿隧¶
通道惟使水得所之而止無他顧慮也白圭戰國之時各有分界¶
動起爭端能以鄰國為壑而鄰國不知有水患不可謂之非竒功¶
也至於今日則上䕶陵&KR0230;恐其滿而溢中護運道恐其&KR0165;而淤下¶
護城人民恐其湮汨而生謗怨水本東而柳使西水本南而強使¶
北且一事未成百議蠭起小有利害人言叢至雖百神禹其如河¶
何哉王敬羙贈潘司空詩有云堅排衆議難於水亦有激哉其言¶
之也　善治水者就下之外無它䇿也但古之治水者一意導水¶
<pb:KR2k0037_SBCK_019-14a>¶
視其𫝑之所趨而引之耳今之治水者旣懼傷田廬又恐壊城郭¶
旣恐妨運道又恐驚陵&KR0230;旣恐延日月又欲省金錢甚至異地之¶
官競護其界異職之使各爭其利議論無畫一之條利病無審酌¶
之見幸而苟且成功足矣欲保百年無事安可得乎　當河决歸¶
徳時所害地方不多時議皆欲勿塞而相國沈公恐貽桑梓之患¶
故山東河南二中丞議論不合而廷推卽以河南中丞總督河道¶
不使齊人有呉議也旣開新河而初開之處深廣如式迤𨓦而南¶
反淺而狹議者又&KR0059;&KR0104;之下流反淺何以能行况所决河廣八十¶
餘丈而新開僅三十丈𫝑必不能容泛溢之患在所不免而一董¶
役者奏記督府&KR0002;河流旣逥𫝑若雷霆藉其自然之𫝑以衝之何¶
患淺者之不深乎督府大以為然遂下令放水不知黄河濁流下¶
<pb:KR2k0037_SBCK_019-14b>¶
皆泥沙流𫝑稍緩下已淤過半矣一夕水漲魚臺單縣豐沛之間¶
皆為魚鱉督府聞之驚悸暴卒此亦宋&KR0159;曆間李仲昌之覆轍也¶
治河猶禦敵也臨機&KR0063;變豈可限以&KR0010;月以趙營平老將滅一小¶
羗猶欲屯田持乆俟其自敗癸卯開河之役聚三十州縣正官於¶
河堧自秋徂冬不得休息每縣發丁夫三千月給其直二千餘金¶
而里排親戚之運糧行装不與焉盖河濱薪草米麥一無所有衣¶
食之其皆自家中運致兩岸屯聚計三十餘萬人&KR0126;氣薫蒸死者¶
相枕藉一丁死則行縣&KR0024;其缺及春疫氣復𤼵先後死者十餘萬¶
而河南界尤甚役者度日如&KR0010;安能復計乆逺况監司催督嚴急¶
惟欲速成冝其草菅民命而迄無成功也¶
水候　立春後風動泉湧上源山中積水&KR0018;氷而下河為暴漲謂¶
<pb:KR2k0037_SBCK_019-15a>¶
之擠凌水此水率繇三冬積雪所致若冬雪不繁則溪壑方渇河¶
不泛也　二月陽氣上升地脉潜行故多隂雨兼之石泉㳙溜澗¶
溪貫輸滙之于河而瀾長矣當是時桃花正爛謂之&KR0669;花水　清¶
明此日有司曁治河使者于一&KR0010;興工之處用少牢致𥙊卽立標¶
水頭而偵報員役刻時更番覘候水㾗每添一寸夏秋之間輙盈¶
尺也謂之清明水亦謂之信水　三月春暮蕪菁花開謂之菜花¶
水　四月壠麥結秀山蛆浮出漁人綱得知髙源之有漲也謂之¶
麥芒水亦謂之麥黄水(鮦亡人謂之山姐上源山𨻶潜生毎重不/過一觔崇禎本未浮河而下有重至五七)¶
(觔者河干耆老曰上源水可虞也未㡬荆𨺚/口水下衝决数百里漂沒不啻萬家)五月謂之𤓰蔓水¶
六月深山窮隂堅氷方釋如龍門玄氷祈連積雪鑠金之暑旣熾¶
萬山之源合流而沃宕山石水帯礬腥謂之礬山水　七月豆花¶
<pb:KR2k0037_SBCK_019-15b>¶
方盛謂之豆花水南華所謂秋水時至百川灌河兩崖不辨牛馬¶
者也而盤渦蛟龍崩岸囓隄其時始急加之&KR0834;霖徴濕農忙泥濘¶
于時催田夫守隄防而河役之謡作矣八月菼薍花盛謂之㳺¶
龍水圡人以為龍出游行不知龍以八月為夜㳺龍盖水蓼也¶
九月九日謂之重陽水亦謂之登高水十七日俗謂河伯生辰雖¶
三秋旱乾是日水必泛漲故堤埽工程曁土農種植必懸候此日¶
此日過相&KR0159;無虞矣　十月霜降水眠河流旣道如一槽然謂之¶
復槽水　十一月断水雜流寒沍壅積謂之淑淩水　十二月大¶
寒凝結一望河上或如積雪或如屯兵謂之氷澌水唐人所謂流¶
澌臘月下河陽也　不時暴漲謂之客水　旁枝斜穿謂之泄水¶
全河大流乘𫝑直趨迅如陣馬與㟁相持節廹不轉後隊分&KR0016;謂¶
<pb:KR2k0037_SBCK_019-16a>¶
之倒洋水亦謂之廽流水　半高半低両際相夾勢如對案形則¶
削𤓰謂之切水(切去/声)歘𤼵歘止莫知去來一波皺起滿河濤堆¶
謂之河喘水此水見當有大水也　㫁壠巉巉旋渦激蕩崩髙穴¶
深聲容百様兼之風猛濤湧曲岸斗崖洞庭之波乍起錢塘之潮¶
忽來目不能視耳不可聞此水專在坍塌處謂之聚灣水　一灣¶
旣過河&KR0033;流妥澹澹溶溶聲響不作謂之軃流水　大流漂漲餘¶
力奔赴水高岸平勢猛浪激加以沙中坎窞行險而躍或如人立¶
或如鵠翔深不沒滕波矗過頂聲吼逺邇彌日竟夕謂之刮灘水¶
水雖淺不可渉　撞鉦擂皷飛水如織雲霧四&KR0449;羣鷺翔之謂之¶
崩灘水㟁雖高不可近　又如移谼横注側力全出避射如弓巧¶
機深入謂之劄岸水　漲溢踰漕淜湃平進陵谷失形村落驚遯¶
<pb:KR2k0037_SBCK_019-16b>¶
謂之抺岸水　埽&KR0309;敝朽潜溜漱下&KR1804;坦洪中鏬危奔馬謂之塌¶
岸水　風浪旋激蹲崖伏候一波凌厲萬叠擁凑謂之捲岸水¶
逺勢初近後浪停随呼吸繼進濤聲四馳謂之土展水　平流徐¶
進押浪轉灣旅酬未畢鞺鞳鳴弦謂之下辰水上展有盡下展多¶
力　燦若汎雪矯如奔羊水花詭激静躁靡嘗乍落直流之中屈¶
曲横波之洋謂之&KR0772;窱水　望之疋練恬净澄夷斜亘中流酬&KR0063;¶
不及長年避夫膠舟土著識其洪移謂之明灘水　險過怒息𫝑¶
大徐起細浪不生波如屋&KR0187;行舟遇之多溺謂之篤浪水亦謂大¶
潮水　又有移岸水駁灘水夾岸水閃灘水藏岸小分春水爭龍¶
水透崖水逺灘水種種機要深𨼆難名總之力猛則𫝑雄流急則¶
節險總謂之神水¶
<pb:KR2k0037_SBCK_019-17a>¶
婁樞論曰泛言治河之道皆夲漢賈讓上中下之三䇿實䆒治河¶
之工無出元賈魯䟽濬塞之三法讓之上䇿中䇿譬如滕之井田¶
周之里選名甚高而實難行也魯之三法推廣讓之下䇿也譬如¶
管仲之治國楊炎之兩稅名雖卑而實百世之可通行也徙冀州¶
之民當水衝者敗壊城郭田廬塜墓以萬數皆不恤讓之上䇿也¶
今觀元之亡也罪不在魯而怨者皆歸之魯矧無罪而破數萬家¶
之城郭田廬吾恐漢室之亡已不俟赤眉黄巾矣出數年治河之¶
費以業所徙之民譲處置之冝也雖縣置一讓徒竭居民亦不贍¶
徙民徙民之空地&KR0841;葦生而盗賊潜其害有甚于河者丘文荘公¶
亟取其中䇿謂多開渠道引水灌田可殺水怒而利農不思春夏¶
旱乾漕河方淺而渠又引去秋水時至百川&KR0517;河田中兩足孰肯¶
<pb:KR2k0037_SBCK_019-17b>¶
引無用之水以病田是謂上䇿中䇿之難行也繕完故堤増卑倍¶
薄讓謂下䇿魯不謂下又廣其義為三法釃河之流因而導之謂¶
之䟽今之釃水隄分水河皆其遺法也去河之淤因而深之謂之¶
濬今日之挑河淘閘是己抑河之暴因而塞之謂之塞今日之棬¶
埽築&KR0309;是己&KR0104;國之君子在邵尚書則欲以不治治之盖本蘇子¶
瞻王者不治夷狄論也六月興師周王豈其得己侵鎬及方將若¶
之何胼手胝足神禹豈好為勞浲水警余誰之咎與及考邵公治¶
水之方則曰䟽故道塞新决此即魯之緒餘爾在霍學士則欲引¶
黄河入衞河是即隂用讓之上䇿不徙冀民而繇冀地也然大河¶
豈衞所能容一入於衞則汲濬元城皆魚鱉矣先師何侍&KR0048;欲南¶
北各開支河今河南孫家渡趙皮寨諸處固有支河矣或繇或淤¶
<pb:KR2k0037_SBCK_019-18a>¶
凡以修築者皆運河謀也若河北開支河不經運河何以逹海僣¶
謂與其從下流分之使出孰若從上流導之勿入孟津以上河&KR0098;¶
翕孟津以下始善汎良以伊洛𤄊澗會於鞏丹沁濟溴會於武陟¶
若導河南之水南入淮河北之水北入衞雖非至計比之開支河¶
則工省而易成導黄河則𫝑小而易制耳三十年來工多施於曹¶
單之下而遺於汴省之上　九重徳意豈專在此一隅千里長隄¶
孰保都無空缺倘如前代之决原武决封立一入曹澶之境則會¶
通之前功盡棄矣濟南有新河自淮揚以逹天津北漕閘省啟閉¶
之煩比海運省風波之險工無廢於此兼治於彼何如詩云不震¶
不動言不駭人也不戁不竦言不自恐也新河有冊籍治河有總¶
考皆足以資識乃石文𨼆公之說則不專在是曰山河經絡苟非¶
<pb:KR2k0037_SBCK_019-18b>¶
目睹身歴而欲㨿文字定之鮮有不失者矣自孟津以至吕梁相¶
其地之高下水之分合堤之完鈌何處可導何處可&KR0024;雖不親行¶
亦戒河堤使者勿徒苟具文書已也野貍一窟渰沒數萬家此非¶
邇年之明效耶吾行河間半為水國䆒其繇則滹沱淤塞故道任¶
水横流而旁溢新壤數千頃非獨民頼之官亦頼之䟽濬勞民非¶
獨民病之官亦病之此事之因仍者寡尤作興者招怨阻而不遂¶
憚而不為如此之𩔖尚多矣¶
<pb:KR2k0037_SBCK_019-19a>¶
<pb:KR2k0037_SBCK_019-20a>¶
曹縣舊志　黄河故道四(一在河間府<折 t="33"/>縣西三十里上接吳橋縣界/東北至南皮縣界一在大名府開州治南又長)¶
(垣縣南六十里清豊縣西五里又廢東明縣南五十里皆原故道一在東/昌府舘陶縣西南五十里一在衞輝府新鄉縣南入界北行與/城縣相)¶
(接)大堤　弘治六年河決張秋事聞　命太監李興平江伯陳銳都御¶
史劉大夏治之既塞黄陵岡又以山東之地漕河外户也乃築堤自大名¶
府起經曹縣至虞城縣界止在曹縣界者計一百里各設鋪座人夫以防¶
衝決立公舘以時廵警而以兖州府管河通判提調之　公舘(四/所)魏家¶
灣(在縣西/七十里)陽晋口(在縣西/二十里)張譚寺(在縣西南/二十里)李文盛(在縣南/五十里)淺¶
鋪(四/座)小張家灣淺　新𣷹淺　安陵淺　夏候淺¶
<pb:KR2k0037_SBCK_019-20b>¶
<pb:KR2k0037_SBCK_019-20b>¶
曹縣志¶
脩守事宜　築堤　大約離岸二三里容蓄寛廣可免决囓切勿逼水以致¶
易决難守仍勘隄址虗實如有浮沙量行掘槽務取老土每髙五寸即夯杵¶
二三遍若有淤泥與老土同但不堪夯杵湏令各夫輪畨脚躧俾結成一塊¶
稍乾更加夯杵其取土宜逺切忌傍隄挖取以致成河積水刷損隄根驗隄¶
之法用錐筒探之或間一掘試隄式貴陂切忌陡峻如根六丈頂止湏二丈¶
俾馬可上下故謂之走馬隄　塞决　凢隄初决時急將兩頭下埽包裹官¶
夫晝夜㸔守稍待水𫝑平緩即從兩頭接築如水𫝑洶湧頭裹不住即于本¶
隄退後数丈挖槽下埽如裹頭之法刷至彼必住矣此謂截頭裹也如又不¶
住即于上首築逼水大&KR0309;一道分水𫝑射對岸使囬溜衝刷正河則塞工可¶
施矣塞將完時水口漸窄水𫝑益湧又有合口之難湏用頭細尾粗之埽名¶
<pb:KR2k0037_SBCK_019-21a>¶
曰䑕頭埽俾上水口濶下水口收庻不致滚失而塞工易就也　築順水&KR0309;¶
　順水&KR0309;之設為喫緊迎淄之處本地水刷洶湧雖有邉埽難以乆持故于¶
本堤上首築順水&KR0309;一道以逼水逺去数丈隄根自固栽栁䕶隄　毎&KR0010;¶
冬春之交用柳橛栁椽相兼栽植傍於隄根栁橛宻栽而栁椽每株相距五¶
尺許非止用以捍水而毎&KR0010;𤼵生枝幹亦供埽料　栽葦䕶隄　凢隄臨水¶
者栽蘆葦茭草于下使其根連株叢衍茁日蕃即有風不能鼓浪又于隄根¶
至面採草子宻種以圗蔓延日滿雖雨淋不能刷土也　晝防　隄岸毎遇¶
黄水大𤼵急溜埽灣未免刷損若不即行條&KR0024;則埽灣之隄漸以坍塌多致¶
衝决守堤者必日捲圡牛小埽聴用但有刷損隨即&KR0024;塞　夜防　守隄人¶
夫每遇水𤼵之時修&KR0024;刷損晝日無暇夜則勞&KR0786;熟睡若不設法廵視未免¶
失事故有五更牌面分𤼵如天字舖𤼵一更牌至二更時前牌未到日字舖¶
<pb:KR2k0037_SBCK_019-21b>¶
即差人挨查稽遲者有罸使隄岸不断人行以防誤事　風防　水𤼵之時¶
多有大風猛浪隄岸難免撞損若不防之於微乆必坍薄潰决故為龍尾小¶
埽列于隄面一遇風浪大作繫于附隄水面縱有風浪起落足以䕶衞　両¶
防　守隄人遇驟雨淋漓難以站立必各避舖舎或暫投民居隄岸倘有刷¶
損誰其㸔視故夫役各置斗笠簑衣遇有大雨穿帶隄面不時廵視乃無踈¶
虞　官守　河水盛漲管河官不能一人周廵故𣷹委一恊守職官分岸廵¶
視毎隄三里置舖一座每舖設夫三十名每夫守隄一十八丈又夫二名共¶
一叚於所分隄上夥搭窩舖一所時日棲止以便傳牌廵視又畫地分委省¶
義等官日則督夫修&KR0024;夜則稽查更牌頃刻無弛以保無事　民守　每舖¶
三里雖已𣲖夫三十名矣但調用無常若水𤼵之際脩守不足又于臨隄鄉¶
村量𣷹鄉夫暫用每舖十名水𤼵則併力恊守水落則省放囬家量時去留¶
<pb:KR2k0037_SBCK_019-22a>¶
不妨農業不惟隄防有頼而附近之民亦保田廬　冬春預備　毎&KR0010;秋末¶
冬初脩守稍暇即督夫採草十餘日每日限以束数每束限以斤数大約五¶
斤一束者每夫日可採六十餘束者採完即運置近隄髙阜處上下盖墊如¶
法不令雨淋水泡以致朽爛其樁　等項俱宜于冬春間估計詳盡預𤼵官¶
銀督各州縣收買運貯各厰初買必報所差之人買完必報所買之数遲緩¶
冐破者有罸庻䕶埽順&KR0309;等工饒足供用不致臨時缺乏¶
<pb:KR2k0037_SBCK_019-22b>¶
賈魯隄(元賈魯濬河兩岸皆築隄以防衝决自夲縣張家灣東南/至丁家道口凡九十餘里/國朝弘治間改河南行本此)¶
(隄築修至萬曆癸卯又改河/而北此隄&KR1296;沒不可復考)¶
舊老隄(自北直𨽻白茅村起東南至遥月隄長八十八里每二里/一舗共舗四十有四今河沒止三十有八)¶
北大堤(在老隄内自魏家灣起至城武縣苟村集止其在縣境長/六十二里每二里一舖今廢)¶
大行隄(卽南長堤自舊老隄焦家&KR0309;起東至豊縣而其在縣境止/羅家&KR0309;長八十里每三里一舖共隄舖三十有七嘉靖末)¶
(年&KR0010;貢胡宗[沔-丏+丐]䟽議河務請築此隄以防運道功完宗[沔-丏+丐]<折 t="33"/>欽/奨仍/賜銀以勞之萬曆九年廵撫都御史何公起鳴増築之)¶
(而胡公汝桂記曰黄河北抵漕運不二百餘里中隔太行一隄/水南下則濟運北决則害運逺無論即近留城之事可鍳也已)¶
(萬曆四年河又决其曹單金郷魚臺漂𣳚淪溺之𢡖不可勝言/卽南陽新&KR0309;堤蕩且盡運道岌岌殆矣縁近創修𫃵水堤每年)¶
(甫築而以太行堤迂逺且力不能兼致然縷堤逼河日與水𫝑/為敵及水𫝑大而不能抗則决𫃵隄决而太行殘缺穴𨻶倉皇)¶
<pb:KR2k0037_SBCK_019-23a>¶
(無楷亦狼狽破壊而不可恃其弊大都坐此何公始視河則曰/夫治河者如治病急則治其標縷水隄是也緩則治其本太行)¶
(隄是也夫水逼其𫝑而敵之則怒怒則决寛其勢而隄防之則/緩緩則力衰而可無事故𫃵隄嘗修而嘗决者逼之也若太行)¶
(隄者緩之也先年大臣如劉天和軰惟經畧此其固漕運而衞/民生者誠為逺慮今惟増修太行隄為得計于是僉議既同謀)¶
(畫旣周計筭惟&KR0098;而又定分舖植柳之法二年&KR0024;修之例著之/令典永為遵守奏/上制曰可廼始工于萬曆八年九月訖工)¶
(于萬曆九年二月計工九十四萬五千三百五十工増修隄一/百九十三里有零髙厚堅實永為保障其有益於運道生民者)¶
(甚大于是<折 t="33"/>天子璽書褒嘉錫以銀幣其各官賚奨有差唐同/司河事者曰是不可無記問于余汝桂曰余觀何公為給事時)¶
(勘新河時衆言淆亂國是未定而公以片言徐定之為永利又/撫責州時妖人謀逆皷謆土酋將成大禍而公潜擒元孽不動)¶
(聲色而安西南之民斯其忠慎膚敏長慮逺猷功在社稷之大/者皆如此不止一修隄事也然是隄之修一勞而永逸又治黄)¶
(河陴運河者之要務誠當勒之貞珉以詔後人是役也主持國/是奠利河漕則今南京兵部尚書潘公季馴首𤼵忠謀畫地分)¶
<pb:KR2k0037_SBCK_019-23b>¶
(守則今吏部左侍郎趙公賢肅憲貞紀恊議宣猷則先今廵按/御史錢公岱陳公功綜理區畫計算督厲則原任管河副使今)¶
(陞雲南𠫵政邵公元哲觀成善後畫一守法則今河道副使立/公浙而分工胼胝夙夜勤勞則運同唐文華同知王一鳯夏維)¶
(藩通判王誠出納惟&KR0098;供&KR0063;賢勞則曹縣知縣張飬志單縣知/縣田則真賛畫切中肯綮奔馳不憚煩勞禆隄工可需時用&KR0063;)¶
(禮待則曹縣&KR0010;貢監生胡宗[沔-丏+丐]焉法并得書其効力指揮州判/縣丞主簿等官隂省義官郷民等不盡書載之碑隂)¶
縷水隄(按縷水隄名始于知縣王肅之築其後有三今前堤不可/稽考而止以起遥月隄至單縣界者名之其在縣境四十)¶
(八里每二里一舗/共舗一十有六)¶
遥月隄(在舊老隄之東自二十九舗起至本隄四十四舗止長十/八里每三里半為一舗共隄舗七)¶
攔水&KR0309;隄(初止攔水小&KR0309;後築成大堤而自舊老隄劉家樓起東/至單縣朱旺口大&KR0309;止其在縣境長/里每/里)¶
(一舗共隄舖十七遥月隄東即接此隄曰本隄誤按縣今有長/隄四其在縣北曰北大隄縣南曰大行隄又南縷水隄又南臨)¶
<pb:KR2k0037_SBCK_019-24a>¶
(河卽攔水&KR0309;堤皆東西長堤而縣/留之舊長堤其存無几矣)¶
月隄十有四(曰孔宣荘月隄長十七里曰娘娘廟&KR0309;月隄長一里/有奇曰龍王廟月隄長二里有竒曰馬楨荘月隄長)¶
(四里有竒曰孫家道口月隄長四里有竒曰牛市屯月隄長七/里曰曹家集東月隄長四里有奇曰劉滿荘月隄長三里曰清)¶
(凉寺月隄長三十里有竒曰汪家厰月隄長六里有竒曰吕家/厰月隄長五里有竒曰禹王廟月隄長六里有竒曰紀家店廢)¶
(隄長六/里有竒)¶
新増月隄四(曰遥䕶月隄長八百六十丈曰趙家集月堤長一千/丈有竒曰仝家家廟月隄長一百六十丈曰仝家廟)¶
(前欄水月隄長二百四十丈四隄皆曹家口隄防崇禎寅卯間/河𫝑急黄河𠫊朱公朝&KR0134;捐錢五十貫築)¶
&KR0309;十有四(曰武家&KR0309;曰馬家&KR0309;曰孫頂&KR0309;曰趙璇&KR0309;曰董來&KR0309;曰/崔家&KR0309;曰焦家&KR0309;曰陳士亷&KR0309;曰新月&KR0309;曰榮家&KR0309;曰)¶
(王家&KR0309;曰曲家&KR0309;曰高家&KR0309;曰觧家&KR0309;)¶
<pb:KR2k0037_SBCK_019-24b>¶
曹有四土之異劉公堤北秋潦時至(土人謂黑/羊山水)地下而瘠率三&KR0341;¶
不能𫉬一鍾其南稍阜然河故直㵼而東圡䟽散尠大有惟太行¶
堤南河旣折行而盤瀠渟蓄時留其膏為稍&KR0254;矣至攔水&KR0309;外又¶
浸河堧出沒坍塌之不嘗居鮮寜宇圡人每霜落而種未暑而收¶
一麥之外不復𠕅秋故曰曹有四圡之異頻年荆隆既澹以災曹¶
家口射囓坤方洪濤巨浪崩岸潰堤距縣不及三牛鳴向所謂盤¶
濚渟蓄時留其膏者今亦如坐貧底虞浸不睱而兾耕𫉬哉¶
<pb:KR2k0037_SBCK_019-25a>¶
<pb:KR2k0037_SBCK_019-26a>¶
治河議上　劉堯誨國&KR0004;宋公禮開㑹通河沿元人舊渠自安山以北¶
入於天津渠道尚可循所有工力不費禮之功在漕河者唯南旺湖及濟¶
寕天井閘以南而逹於淮其利益國家而功倍於故元者&KR0004;元人止導汶¶
水而障堰之西南行耳禮引沂水洸水入於泗以㑹於漕又引鄒縣之&KR1343;¶
源泉九引泗水之下荘泉三十入於泗引䝉隂之官橋泉四引曲阜之栁¶
青泉十八入於沂逹於泗同滙天井閘以成漕渠又開濬南旺湖周廽百¶
五十里滙平隂泰安東平等泉百而設南北閘以分流之北入安山舊道¶
南過濟寕㑹天井閘諸水下徐吕同為淮河入於海故我　朝漕運止藉¶
山東諸泉而不敢引大河以為利也山東諸泉亦自足以潤徐吕而成漕¶
渠可以不求濟於河也至正統戊辰黄河决張秋害及運道以後漸引河¶
入徐沛弘治六年河徙黄陵岡决張秋奪汶泗之水東行而運道阻絶當¶
<pb:KR2k0037_SBCK_019-26b>¶
時議者主於上流分殺河𫝑既鑿孫家渡口導河南入於淮又開趙皮寨¶
口導河入亳泗歸宿以㑹於淮又䟽賈魯舊河由曹縣梁靖口出徐沛入¶
運河過二洪以㑹於淮於是二洪藉河𫝑而為厲也第上流既分大𫝑自¶
弱徐沛之間雖有河患不甚以後治運河者漸失　國&KR0004;作者之意導口¶
既塞而支流未分㑹全河之水以入於徐泗而議者乃曰治運河亦過矣¶
夫運河何&KR0104;不治也我　成祖亦未嘗以其&KR0104;貽後人也導河入徐吕而¶
数逄其害此是後人失䇿今唯求其所以害運河者而逺之固所以全運¶
河也又何治焉近者工部朱尚書以黄河侵嚙沛縣切近運河乃徙運河¶
而東五十里以上接於濟而下通於徐其意主於逺黄河也可不謂知耶¶
然愚以為當以黄河逺運河不當以運河逺黄河以運河逺黄河則凢黄¶
河之所能至者皆當逺而避之此不東走海南走山耳故以起膠萊之議¶
<pb:KR2k0037_SBCK_019-27a>¶
而有泇口之役也矧所避者止沛縣数十里耳而徐邳四百里之河患固¶
在也以黄河逺運河則上流歸徳蘭陽趙皮寨口原係河流入渦淮故道¶
去其淤積排决之耳無有泇口之斬山焚石也順其去𫝑利導之耳無有¶
膠萊之穿渠亂海也計不出此而亟亟壘隄以障河愚以為黄河至於徐¶
邳如大軍既敗而潰雖有善將𫝑不能制約雖有銛&KR0289;淬刄𫝑不能使之¶
就行伍也故今之築隄以防河無以異於衘木以填海盡南山之木無益¶
於海則盡徐淮之圡亦無益於河且所築之隄基廣二丈崇七尺𫝑不能¶
加矣徐邳毎至伏秋之時白浪如山㧞地数仞雖奔雷倒海不足以喻之¶
奚但懸水流沫而已則丈隄土實以决其怒而恣其暴昔師丹有言按經¶
義治水有决河深川而無隄防壅塞之文是得禹貢遺意而於今&KR0057;為對¶
病要語　治河議中今議開趙皮寨口將尋亳泗歸宿故道以分殺河¶
<pb:KR2k0037_SBCK_019-27b>¶
𫝑難之者曰河入趙皮寨經歸宿出宿遷㑹於淮而同入於海恐河𫝑趨¶
南之便而東流入徐濟之路艱將來二洪淺沍則運道為梗又曰將不免¶
為鳯泗諸　陵&KR0397;&KR0104;此皆臆説也夫鳯陽即古𡍼山荆山地形勢最髙而¶
府北鳯凰山一帶皆阻山為險自有淮水以來所經歷鳯陽境至今陵谷¶
不稍變遷此其彰彰著也况　皇陵在府城南又二十里當洪武二十四¶
年河决孫家渡由中牟項城入鳯陽界過頴州穎上至夀州合淮水歷懐¶
逺以逹於泗是以全河&KR0517;鳯陽背城而下當時未聞波及為害以危動¶
陵&KR0397;矧今分流入歸徳過宿州符離集出宿遷口逺者二百里近亦不下¶
百餘里此事之必無恙者而以勤當事者之&KR0104;豈我　聖祖之念　皇陵¶
也不若後人之異甚&KR0088;乃若泗州去宿遷止四十里黄河由淮以入泗與¶
夫由泗水以㑹淮一也所慮寨口既開大河南下歸宿遷有二洪淺閣之¶
<pb:KR2k0037_SBCK_019-28a>¶
虞是以二洪待河而轉漕故愚以為失作者之意也先時&KR0291;理河道劉公¶
天和有云漕河本不用黄河之水自淮逹濟一路隄防正恐黄河衝入為¶
害今徐吕二洪以下一向反用黄河之水而忘其故及水不來則用功挑¶
濬以引之來此即所謂以病為藥也如酒本傷人之物而躭酒者一向沉¶
溺於酒反以酒為生一不飲酒如欲斃矣此剴切善喻是䆒極宋公本意¶
者豈近時治河諸公未之聞耶乃若所以為二洪盈竭者責在山左諸泉¶
而宣節泉流者又責在理漕諸吏　國&KR0004;浚㑹通河而開拓南旺馬膓諸¶
湖正欲廣受深資以待旱乾不時之變故南旺湖周廽一百五十里濬深¶
者丈餘淺亦不下五七尺内築長隄者三漕渠貫其中西隄開斗門以時¶
蓄&KR0165;號曰水櫃每二年一大浚役夫萬餘名而以為常此不特為沍竭之¶
備雖伏秋&KR0075;潦諸泉暴𤼵得湖以為壑則不坌溢四岀以為東土之災厚¶
<pb:KR2k0037_SBCK_019-28b>¶
積而徐岀之又自足以平二洪之𫝑計亦周矣百年以來既浚不時湖𫝑¶
日蹙髙者為坡阜下者長洲渚不復有所謂昔日之全湖矣抑且徂徠諸¶
山厲禁漸弛各泉溝道率皆填壅不治每遇水潦則平地盡湖而無專受¶
之壑稍亢陽愆期則湖底飛黄埃也議者不原其始而&KR0205;以山東諸泉謂¶
不足以&KR0243;二洪而必藉黄河以為利人之識度豈不大相逺哉且運河設¶
閘埧各有淺夫若干名以淺名夫何也近時有事漕河者皆利於築隄而¶
不利於浚淺盖髙可以偽增而深不可以偽及故隄日髙則湖日淺水無¶
所受𫝑必潰隄而出隄潰而委之於湖則築隄固所以填湖也且非獨此¶
也凢漕渠皆然今髙郵寳&KR0063;諸湖隄内髙於水者不滿五尺而外髙於平¶
田者則八九尺三百里大湖如支閣在地上稍一揺滉則奔瀉而不可禦¶
所以淮揚多水患而説者以為天数豈非妄哉愚嘗周歷於徐淮梁宋之¶
<pb:KR2k0037_SBCK_019-29a>¶
間而以中原之地𫝑測之大抵河之南岸髙於北岸歸徳蘭陽之間又曹¶
單徐沛之上游也弘治間河決張秋奪汶泗以東行當時諸臣議築塞唯¶
荆隆口隨築隨潰於是開孫家渡口開趙皮寨口又鑿賈魯河皆導河使¶
東南行也如此則河𫝑分殺而安流矣明年秋水漲𤼵河仍趨北而勢將¶
復犯張秋故都御史徐恪以為言乃從荆隆口至黄陵岡之北築隄二重¶
各長二百里以護决口而劉公大夏等得以成安平鎮河功而全運道豈¶
非河地南髙之驗&KR0088;嘉靖甲午年間黄河徙蘭陽寨口直趋亳泗歸宿不¶
復入于徐以致二洪淺沍不可漕後之理漕諸臣乃一意開梁靖等口導¶
河而東並出於徐沛之間又鐫廣二洪隘石而平之以便漕故河勢東下¶
之利合流傾注於徐邳而趙皮寨等口以漸湮塞河不分流而亳泗歸宿¶
之故道失矣嘉靖壬子間都御史&KR0607;翰復請開趙皮寨口不果行明年又¶
<pb:KR2k0037_SBCK_019-29b>¶
申前請遣使視河上而以工費鉅大為辭陵夷至於今日其計無復之矣¶
夫河性至湍悍必有以瀦之則緩其性而不為暴有以分之則殺其𫝑而¶
不為暴古今治河無出此二者故漢人有言河南岸強則攻北岸北㟁強¶
則攻南㟁南北俱強則下流受傷今日之治河正犯此戒弘治間惧黄河¶
之北犯張秋也故強北岸而障河使南嘉靖間以黄河之南徙歸宿也故¶
塞南㟁而障河使東今南北俱強矣所以淮邳上下毒遭全河之害而為¶
運道&KR0104;也夫曹單鄆濟之間如鉅野梁山泊等䖏汙澤窪下昔人於此以¶
瀦河也自荆隆等口重隄以障之則河水不得上溢於鉅野梁山之間而¶
有所瀦矣孫家渡及蘭陽趙皮寨昔人於此以分河也自决口填閼棄而¶
不治則河水不得南入於渦淮而有所分矣既無以瀦又無所分洪河萬¶
里又會番漢川澤之流而迫束於二洪之間以激其怒此不盡吞邳淮化¶
<pb:KR2k0037_SBCK_019-30a>¶
而為&KR0538;渤者未已也故今日議治河不開趙皮寨口不濬亳泗歸宿舊渠¶
雖使大禹臨河白圭為役亦不能救徐邳之害而賈譲谷永諸公但崇空¶
語耳亦何為耶　治河議下　夫河北数十水而沁為最大河之南数十¶
水而汴為最大汴水岀大周山㑹湏水索水京水鄭水入祥符東南㑹蔡¶
河以入於泗宋人於此開渠以通淮泗曰通津渠亦曰恵民河是宋以前¶
河東北流而不受汴水也沁水岀綿山合大原藺水丹水白水蘆水岀懐¶
&KR0159;濟源元人郭守敬於此開渠引沁過新鄉歷胙城至汲縣入衞河以逹¶
於臨清曰御河是元以前黄河東南流而不受沁水也今汴沁皆入河矣¶
宋自熈寕河始分為二其南入淮水者受少半耳今考黄河入淮之路一¶
自中牟過項城入鳯陽而下即洪武間河决孫家渡口之路也一自開封¶
蘭陽至虞城經徐州而下即今河出徐沛間之路也一自歸徳過宿州符¶
<pb:KR2k0037_SBCK_019-30b>¶
離集岀宿遷而下即今趙皮寨上下之路也自宋以來五百年黄河入淮¶
雖轉徙不常&KR0291;之不出此三路而欲分殺河𫝑者亦不出此三路乃若合¶
全河之水又㑹山東諸泉而盡輸於徐吕以㑹於淮此則從古未有事也¶
孫家渡口自正綂以來凢十餘浚矣隨復淤塞故今議分導河流計無便¶
於開趙皮寨而寨口所從之路唯宿州符離集為正道且自宿遷岀口入¶
海不復過鳯陽泗州矣汴沁故道可以講求而復汴沁復故道是断黄河¶
之内&KR0063;也而沁水去河止四十五里萬一徐邳道梗則由江之淮由淮之¶
汴由汴入河過沁放流而下逹於衞㑹於臨清此亦轉漕一竒䇿也淮水¶
由泗州導之南過盱眙經天長界至六合出&KR0438;歩口㑹大江&KR0057;徑易在昔¶
隋開皇間引汴入淮通䢴溝及唐人魏景倩開直河引淮至黄土岡通揚¶
州今埠㟁道里皆可訪求得淮入江則中原徐鳯千里之間永無水患而¶
<pb:KR2k0037_SBCK_019-31a>¶
因山川自然之𫝑於運道&KR0057;可乆也且省淮揚髙郵寳&KR0063;一切閘埧湖坊¶
官民之費而以二湖給民田多穿渠道南北分流之則淮揚亦永無水患¶
也此皆按地形指畫㩀所嘗渉歷以考證今古豈以窈㝠决事亦豈以疑¶
事嘗　國家也&KR0088;然愚又有慮焉國事以民為本今所治在運河是不¶
免以中原徐淮之地為壑而諸臣之有事於漕運者一隄之外皆鄰國矣¶
此非唯不足以慰民志&KR0057;非所以上荅　天心水之為災也固宜昔漢武¶
塞宣防躬自沉璧而諸臣親&KR0018;薪者凢以為民也今即使運道通利而徐¶
淮萬姓之墊溺中州千里之汙萊將聴之&KR0088;况運道原不煩治能䟽導河¶
流使民得宅圡䖏業則運道自安流也第縁近者膠萊河之議泇口之役¶
&KR0004;或未審諦言出而竟阻抑不行恐後之抒謀任事者不敢自必也盖圡¶
著之民多不利於其鄉有此功而守圡之官&KR0057;惮以其身而受此役其餘¶
<pb:KR2k0037_SBCK_019-31b>¶
徼天幸以待遷者㮣今之人而不隣視　國家者㡬希孟氏有言及是時¶
修其刑政夫政之大者孰有過於漕事乃若其時則無復有暇於此者失¶
今不亟圖之一旦不偶而中圡抗弊或戎狄啓心外則轉餉艱危内則徴¶
𤼵旁午當此之時雖欲定計舉事可得&KR0088;¶
<pb:KR2k0037_SBCK_019-32a>¶
崇禎八年逮總河侍&KR0048;劉榮嗣究問先是榮嗣受事治河以駱馬湖運道潰淤¶
乃創挽河之議起宿遷至徐州别鑿新河分黃河注其中以通漕運計工二百¶
餘里費金錢五十萬其鑿河處邳州上下悉黃河故道濬之尺許其下皆沙每¶
挑掘成河經宿沙落河坎復平如此者數四迨引黃水入其中波流迅急衝沙¶
隨水而下往往爲淺爲淤不可以舟明年&KR0519;舟將至駱馬湖之潰决適平諸舟¶
惟願入泇不願入新河榮嗣自往督之以軍法恐嚇諸舟間有入者苦于淺澁¶
于是南科曹景參上䟽糾之上命革職刑部提問任内支用錢糧撫按查勘後¶
駱馬湖復潰舟行新河人無不思其功者¶
<pb:KR2k0037_SBCK_019-32b>¶
<pb:KR2k0037_SBCK_019-32b>¶
治河議　何格撰議曰沂州治轄郯費地鄰淮海其山䝉羽其浸¶
沂沭書曰淮沂其乂䝉羽其藝言禹先治水而後治地也今自䝉至¶
羽幅員千餘里皆為沂地大半汙莱雖人力之不至亦未必非水之¶
為害也　明䑓軫念民𨼆下吏蠢愚不足承指使然職在守圡敢以¶
舊所考䆒與今所見聞者僣陳之&KR0060;惟治沭易治沂難盖沭道直而¶
邇海沂河周折於邳沂郯費間去淮逺去海&KR0057;逺也治沂之難有二¶
一隘於石溝一隘於廟山盖其地多崖石水激之不能逹而反壅于¶
上禹昔治沂使䟽殺無方何以穪乂今&KR0026;石溝以上有坊口通長溝¶
温泉入沭之故道廟山以上有馬児湾通五丈溝蘆塘諸湖入邳之¶
故道實乂沂之迹也考諸水經曰沂水岀泰山郡盖縣艾山即今沂¶
<pb:KR2k0037_SBCK_019-33a>¶
水縣艾山也又合䝉隂諸水紆曲数百里始逹於沂如桑預水洛預¶
水螳螂水連綿水浮來水甘水小沂水閭山水時宻水桑泉水巨圍¶
水堂阜水盧川水又㑹汶水皆注之坊口既塞毎遇&KR0075;雨石溝以上¶
不得由長溝入沭决汉口而横流沂水縣之東南鄉沂州之孝感鄉¶
此長溝不可不開以殺石溝之隘者一也廟山山𪋤亢隘河況既盛¶
(酈道元曰沂水左合温水上承温泉陂是也河自石溝南逹沂城經口南過琅)¶
(邪臨沂縣東是也又有費之洛水後水洪水豬龍水合祊水東&KR0047;注云經曰又南過開/陽縣東是也二河并趨廟山河流既/盛山麓亢且隘反)¶
趨馬児湾入五丈溝又過郯之馬頭以岀宿遷經曰東過㐮賁縣東¶
屈從縣南西流又屈南過郯縣西是也今郯之長城即㐮賁故治頃¶
年擅湖利者謀塞馬児湾水合出於廟山下無所分殺泛濫逆行故¶
<pb:KR2k0037_SBCK_019-33b>¶
上自費之朱紀等口一十二處沂州之白龍等口二十九處屡見衝¶
决邇河鄉郭轉為沮洳而郯之港口馬頭等一十七處又下於沂費¶
者墊溺滋甚此馬児湾不可不開以䟽廟山之隘者二也禹㲼沂之¶
方雖不詳於禹貢而備載水經至今数千餘年馬児湾與長溝之跡¶
的然猶存且詢之父老士夫皆云両河通則民享其利且無修築之¶
勞一湾塞則民数受害官益多事為今之計循故道從公論毅然行¶
之而已或謂䟽馬兒湾易治長溝難盖長溝横亘沂之東沐之西内¶
通左河黄米堰河之水外又當汶沂之交開長溝則自溝以東如八¶
湖五湖十二湖十五湖之地不為巨浸已乎曰非也坊之不設或設¶
<pb:KR2k0037_SBCK_019-34a>¶
之不崇且厚但預爲巨坊以待之遇漲可束流於坊中旱乾且用以¶
資&KR0517;溉孰謂湯河居仁黒墩諸湖地不反害爲利&KR0088;又謂長溝至沭¶
延袤数十里爲坊不已費乎雖然鑿龍門䟽九河自古興大役不計¶
小費矧湯河西厓崇岡天設但反圡以培其東較之累&KR0010;析居蕩稼¶
集工&KR0024;𨻶其利患勞逸相懸㡬何又謂馬児湾湮塞三湖淤地悉相¶
貿易誰能奪之雖然湖地無賦民自&KR0059;之法當歸官且善治水者不¶
與水争地苟利於民雖賦稅之地奪之弗恤况受水之故湖乎察此¶
数者而修復不疑則二隘䟽諸利興幅貟之内&KR0834;潦有備卑亢如一¶
在在可居可食自五丈溝以下舟楫可通公&KR0059;皆濟矣自是徭賦可¶
<pb:KR2k0037_SBCK_019-34b>¶
供盗賊衰息民俗日厚矣夫循舊以便民非為更張之擾一勞而永逸均蒙¶
再造之仁易曰已日乃革之記曰敝則張而相之&KR0440;則掃而更之惟明臺詳¶
加體察勇徃必行則乂沂之功不在禹下矣¶
<pb:KR2k0037_SBCK_019-35a>¶
<pb:KR2k0037_SBCK_019-36a>¶
東阿縣志¶
邑境之渠有龍溪有大清河有㑹通河有黄河故瀆有小塩河有¶
瓠子故瀆有馬頰口○龍溪者即東南山中諸泉水也城在兩山¶
諸泉水㑹扵楮村並西山北流穿城而過至舊城之南入大清河¶
以其或出狼泉故名狼溪邑令朱公為其名不馴改曰龍溪龍溪¶
者出洪範龍池也水經曰狼水岀東南大檻山逕穀城西西流泉¶
出城東近山逕榖城北西注狼水以其流西故即名焉溪水不盈¶
数尺泠泠流石間清澈可玩縈迴二十餘里兩岸桃柳宛如𦘕圖¶
惟雨水暴至常深数丈然亦不崇朝也(按水經所紀狼溪西流二/水與今不同豈當時穀城)¶
(在溪東岸自後魏至今千有/餘年陵谷變遷不可勝原矣)○大清河者故濟瀆也禹貢導沇¶
水東流為濟又東北㑹扵汶又北東入扵海考之水經濟水至乗¶
<pb:KR2k0037_SBCK_019-36b>¶
氏分而為二其東北流者過夀張縣西界安民亭南汶水從東北¶
來注之汶水出㤗山萊蕪縣原山過蛇丘無鹽之境西南至安民¶
亭入扵濟二水合流又北過須昌縣西又東北過魚山東左㑹馬¶
頰水馬頰濟之支津也又北逕清亭又北逕穀城縣西又北逕周¶
首亭西又北逕臨邑縣東臨邑者王莾謂之榖城亭又北逕平隂¶
盧縣西又東北濼水出焉濼水者濟南趵突泉也謂之小清河濟¶
水伏流至是而出與大清合而皆謂之濟盖大清為濟正瀆挾汶¶
入海故漢以前不謂之汶而謂之濟杜佑曰濟水自王莾末渠涸¶
不復截河過今東平濟南界中有水流入海謂之清河實荷澤汶¶
水合流因舊名稱濟非濟水也至漢以來汶𫠦由道則自岡城西¶
南流至汶上之北四汶口又西北流過東阿縣西又東北流五百¶
<pb:KR2k0037_SBCK_019-37a>¶
里入扵海至元二十年開濟州河渠遏汶入洸至任城㑹源閘而¶
分㑹源閘者今濟寕天井閘也㑹源閘之水分而北流者至湏城¶
之安民山入清濟故瀆由東阿之戴家廟西旺湖薛家橋入扵大¶
清河以通海運而其流出東平界者但言其北流入海而不著𫠦¶
由當亦入濟故瀆無疑矣其後開㑹通河自安民山逹扵臨清而¶
汶水始㑹扵漳不由濟瀆入海故元&KR0004;海運謂之引汶入濟濟者¶
濟故道也其後開㑹通河謂之引汶絶濟絶濟者濟為漕河遏不¶
得東也而大清河自漢以來不謂之濟而謂之汶矣及考今河流¶
其源出東平東北蘆山之陽謂之蘆泉合東山諸泉水西南流逕¶
東平城北而坎河水從南來㑹之坎河者汶之下流也　國&KR0004;開¶
元故㑹通河扵坎河之南築戴村壩以遏汶水北流之道使南入¶
<pb:KR2k0037_SBCK_019-37b>¶
扵運然每秋水泛溢決戴村&KR0309;而西至東平城南又折而西北入¶
扵大清河歷邑境之西南流至魚山南龎家口小塩河水從西來¶
注之小塩河者運河𫠦出汶支流也汶水由戴村&KR0309;南流逕汶上¶
之北至南旺而分其分而北者由沙灣五空橋&KR0165;之而東與黒龍¶
潭水合流至龎家口而入大清河又北逕魚山西又北逕舊城西¶
龍溪水從南來注之又東北逕艾山滑口而入平隂境又東北由¶
長清齊河過濟南之北至利津入海也春夏旱暵坎河水西來者¶
少則蘆泉諸水獨行大清之渠以㑹沙灣諸流故今𫠦謂大清河¶
者苐得汶之首尾而實以東平諸泉由濟故瀆入海盖亦不得專¶
謂之汶矣海上諸鬻塩者至濼口放𨵿由大清河而泊扵魚山又¶
南則由河渠至扵東平西則由小塩河至扵張秋故大清河謂之¶
<pb:KR2k0037_SBCK_019-38a>¶
塩河夫以数百里之渠𨵿　國計要害而名乃不考非𫠦以察地¶
理之宜而原本古今也故詳著之○小塩河者古之馬頰故道也¶
馬頰濟之支津水經注曰濟水至夀張分為二水其支津西北出¶
謂之馬頰馬頰水者受濟西北流歴安民山北又逕桃城東又東¶
北逕魚山南東注於濟謂之馬頰口又曰濟水至魚山南左與馬¶
頰水合今小塩河龎家口在魚山南入大清而上流夀張界中有¶
馬頰故道故以為小塩河也按宋河渠志沿河州郡各扵要害下¶
埽鄆州有六埽開山子路張秋居其三此三埽者皆小塩河𫠦經¶
則小塩河故宋時河道也正統弘治之間河决張秋皆由小塩河¶
入大清張秋東隄既塞其地湧泉如線南流数百歩滙而為淵方¶
数十畆謂之黒龍潭通政韓公築山其上命曰戊己隄黒龍潭之¶
<pb:KR2k0037_SBCK_019-38b>¶
水絶之扵渠其稍東出由决河故道東流至陳𤦺口北而與沙灣¶
五空橋之水合而北流逕李連𨵿山至魚山之南入大清河其水¶
㴠浸浟湙平時不通舟楫雨水泛漲故謂之小塩河黒龍潭者一¶
名河平泉徃郎中楊旦常欲涸其水以廣顯惠廟風雨大至舟皆覆¶
沒不敢涸故俗以為海口龍淵其實河水𫠦軋而成耳　㑹通河¶
在邑西六十里按元史海運之法自任城㑹源閘導汶水北流入清¶
濟故瀆由東阿舊城至扵利津入海已以海口沙壅江淮糧運皆¶
至東阿起陸運至臨清下御漳北上其後㑹通河成乃建都水分¶
監於東阿之景徳鎮自安山直屬御漳而東阿之運罷國朝開元¶
㑹通故道其在邑境者北至荆門上閘與陽榖界接南至沙灣與¶
夀張界接長凡二十里而安平鎮居其中正統十三年河决汴梁¶
<pb:KR2k0037_SBCK_019-39a>¶
東北趨漕潰沙灣東隄由大清河入海都御史徐有貞塞之先䟽¶
其上流起張秋金隄至扵范濮以逹河沁命曰廣濟渠渠口爲閘¶
堰其水以入扵漕命曰通源閘而扵其東岸&KR0165;之大清又扵東平¶
戴家廟爲閘三空䟽濟水故道&KR0165;之大清其後僉事劉進修沙灣¶
東㟁石隄副使陳善修張秋東岸石隄弘治&KR0004;年河徙汴北分爲¶
二支其一由黄陵岡至張秋入漕與汶水合而北上未㡬大雨遂¶
潰張秋東隄絶流而過由小塩河入大清以逹扵海而漕河中竭¶
南北道阻扵是遣都御史劉大夏等治之築張秋東隄以塞其决¶
而張秋之南東岸又爲五空石&KR0309;出其水&KR0165;之大清至今無河患¶
矣詳見大學士徐溥王鏊李東陽徐有貞碑記　黄河故道在縣¶
北四十里從西南陽穀界中來逕銅城南又東逕清泠口又東逕¶
<pb:KR2k0037_SBCK_019-39b>¶
凌山又東北逕楊劉之南又東北入長清界考之水經河水自范¶
縣東北流逕東阿縣故城西歷碻磝茌平臨邑之境東北流注臨¶
邑碻磝皆在今長清平隂界上𫠦謂東阿故城者即今阿城閘矣¶
自宋以前河在今邑之北楊劉為津口其後周顯徳中河决楊劉¶
離而為赤河不復故道其溢者注梁山泊東入扵淮而邑境𨵿山¶
子路皆為大埽以防其决己又合永濟渠北入扵冀仁宗至和元¶
年議者欲復故道遣使行度詣銅城海口約其髙下之𫝑盖欲返¶
之使東而歐陽修以為非便因罷不開而楊劉之河絶銅海口者¶
疑即清泠口也　國朝景㤗弘治中河决張秋沙灣由小河入大¶
清即宋𨵿山子路故道而其溢者&KR0137;波及扵銅城之南盖其故瀆¶
形下水𫠦趋也張秋河塞百年居人不知有河而河在邑之南数¶
<pb:KR2k0037_SBCK_019-40a>¶
百里曠若絶境矣徃漢時邑境又有瓠子故道瓠子者河之支津¶
也水經曰瓠子河出東郡濮陽縣北又東北過廪丘縣為濮水又¶
北過范縣為濟渠又東北過東阿縣東盖河之一支并濟而流者¶
也漢時河决瓠子武帝𤼵卒塞之扵是作瓠子之歌其後明帝永¶
平中詔王景治渠瓠子之水絶而不通唯溝瀆存焉今其迹己湮¶
以故道求之當在河濟二渠之間而與魚山近以其古名跡特表著¶
之¶
内史曰余讀河渠書泰山下引汶水穿渠溉¶
田萬餘頃今汶入於漕其支流出東平以往者¶
<pb:KR2k0037_SBCK_019-40b>¶
<pb:KR2k0037_SBCK_019-40b>¶
新城志　小清河議　胡&KR0063;鳴知縣新城巨害莫甚扵小清盖小清一¶
　河界於髙慱樂安諸處非&KR0002;大清之天造地設可以蓄&KR0165;諸水而此¶
　河鑿於人力自濟南逶迤東流百里至新城始大横亘城之東西其¶
　上有烏河澇淄河東注之滸山孝婦河西注之黄土崖鄭潢溝中注¶
　之每遇秋霖益以南山七十餘川之水奔&KR0517;此河舊有三空橋東&KR0165;¶
　河流支脉溝北殺水𫝑今&KR0013;髙愽二邑塞三空橋為民居填支脉溝¶
　為沃壌加以彼縣恊力縁河捍擁以致新城邉水八里諸處匯為四¶
　大湖泊周匝五十餘里民居淹沒禾稼一空以致逃卞殆盡催征多¶
　逋　撫按徃徃差官踏看𤼵金䟽鑿徒費不貲迄無成功揆厥害原¶
　良由髙慱諸縣謀利固堤以病隣新城嬴嬴而待斃譬人之飲食然¶
　日納而不&KR0165;必成蠱脹積乆不治雖盧扁無以善其後矣　小清河¶
<pb:KR2k0037_SBCK_019-41a>¶
　議　陳珪青州府推官本職自奉委以來晝亱思索以為此舉係一¶
　方利病萬姓安危必洞識其要深得其肯綮而後可以建議乃自楽¶
　安草橋遡小清河而上歴愽興髙苑新城長山鄒平至章立縣淯河¶
　而止又沿淯河而下至齊東青城蒲臺縣界週廽数百里間周覧其¶
　形勝窮䆒其源委所至必集士民而訽訪之乃頗得其梗㮣始知前¶
　此各縣𦘕圖皆不得其要領所以謬妄紛紜迄無定論大約髙𫟍等¶
　縣水患由章立之東有漯河一條流二十五里至小清河故道柳塘¶
　口横過淤河而直趨鄒平以下髙𫟍以上之駕鴨湾則溢而汎濫横¶
　流為諸邑之害最甚次則青陽驛後之滸山泊鄒平縣西之沙河縣¶
　東之白條溝皆受章立鄒平一帶山&KR0676;之水下注小清河至朱家湾¶
　之夏旺口下流淤塞乃决岸而西亦會於駕鴨湾舊時小民無識為¶
<pb:KR2k0037_SBCK_019-41b>¶
　堤於湾之下水既有源𫝑不能捭則横衝小清河之北岸而入小清¶
　河故道流二十里至劉家口又横决北岸而岀以汎濫於数邑之地¶
　又次則清沙泊之水亦决故河而入乃决北岸而出為蔡家口諸水¶
　輳合匯為巨浸一望無際此髙𫟍等三縣之所以受害也盖自龍山¶
　驛而東環章立鄒平東南皆山也諸山譬則屋之&KR0387;也山下諸水譬¶
　則屋上瓦隴間之水也小清河譬則簷前瓦口横盛滴水之簡槽也¶
　新城長山髙𫟍慱興楽安之地譬則人家之庭院也今小清河淤塞¶
　譬則簡槽中有物作梗而瓦水溢出流滿於庭院矣若開濬小清河¶
　故道是剔去簡槽中之物而瓦口之水由簡槽而注於當注之地又¶
　將漯河導入淯河是簡槽所受不到之水當於屋上虛&KR0387;去䖏為夾¶
　溝斜出使從外注不為庭院中之患也夫小清河故道志謂齊劉豫¶
<pb:KR2k0037_SBCK_019-42a>¶
　導濟南趵突泉東行至楽安入海今自樂安遡河而上至章丘之淯¶
　河薛渡口止見小清河南岸一面横受章立鄒平長山等縣群山萬¶
　&KR0676;之水南岸地髙北岸地卑此河横亘其中延袤数百里名雖與大¶
　清配然其實大清乃濟水故道天地生成之河小清乃人力所爲二¶
　河淺深廣狹俱不相敵大清深入地下四五丈濶將二三十丈小清¶
　兩岸僅三丈許河底在平地上水由地上行両邉爲堤以束之今填¶
　淤平滿河底將髙過平地五六尺矣所以决即爲害也凡水上流既¶
　决則下流必淤下流既淤則上流愈决淤决相㝷堙塞日甚而河遂¶
　不通矣此河不通則無以受諸山之水由南岸之髙㵼北岸之卑建¶
　瓴而下髙愽諸縣胡爲乎其不受害也今必開通此河水患斯免考¶
　之圖志成化癸已都憲牟公亦嘗挑濬此河自樂安直抵歴下一以¶
<pb:KR2k0037_SBCK_019-42b>¶
　&KR0165;水一以通舟大學士劉公珝記之後又淤塞而章丘以上諸山之¶
　水直越小清故道而趨大清以入海惟章丘白雲湖最闊一遇大雨¶
　即溢于小清而入于大清即今之淯河是己大學士李公賢之記可¶
　考也為今之計淯河既入大清矣則淯河以西固不必開惟淯河以¶
　東八里許為漯河較諸河為大𤼵源于鄒平之會仙山北流至髙家¶
　庄横注而下二十里許則汎濫瀰漫至駕鴨湾而與諸水合匯為巨¶
　浸其害居諸之　半此河舊亦由髙家庄入小清今自髙家庄遡河¶
　岸而上止八里許曰紀家口乃漯河西决之舊口也西望淯河之薛¶
　渡口僅五里許自此至彼地勢趨下經三里許為常家庄小清故道¶
　猶有存者又二里許即薛渡口為淯河矣漯河由紀家口開通入薛¶
　渡口與淯河合流而入大清其𫝑甚便淯河至齊東縣入大清河處¶
<pb:KR2k0037_SBCK_019-43a>¶
　深而且闊奔駛無滯號為陳海溝足以容水而不為民害中經麻姑¶
　堂上下倘有淺澁處則䟽㵸之可也詢之柳塘口居民僉謂漯河水¶
　汎時姑未言下流之害但自紀家口両岸言之東决則由𡊮家口入¶
　潘家湾瀦于滸山泊而河東之民受害西决則由紀家口瀰滿平地¶
　浸于柳塘口决于常家庄而河西之民受害修堤築口&KR0010;無虚日今¶
　&KR0002;由此而開入大清則非惟下流髙苑等数縣之民免害而章丘清¶
　平等数庄之民亦免于墊溺之患矣然自常家庄而下二里係小清¶
　故道其上三里闊四丈許係民有税田地當何如曰桞塘口舊閘東¶
　西皆有小清故道西至常家庄五里東至新橋十八里淤為沃壌民¶
　皆耕種今不追其花利但使之承受祈占民地之税糧其孰不從至¶
　於地價或以官銀給之或以小清之故道加倍償之亦孰不願漯河¶
<pb:KR2k0037_SBCK_019-43b>¶
　之水既入于大清河則柳塘口舊閘䖏髙家庄以東至滸山泊之淯¶
　河溝二十里淤平之故道俱可棄不必開自淯河溝而下小清受滸¶
　山泊之水東行二十里至王亮口子而北决流于駕鴨湾此二十里¶
　淺澁當濬深三四尺自王亮口起至開河口五里許皆淤塞當桃深¶
　七八尺開河口乃受沙河之水自鄒平縣西南來入小清東行至閻¶
　家橋二&KR0048;廟前㑹白條溝之水流至舊口約二十里許此淺澁當濬¶
　深三四尺又沙河經鄒平縣西関而北入于小清地止五里名為開¶
　河㩀本䖏人民告&KR0091;水漲之時東决則由戴家口而漫流西决則由¶
　蕭家庄而漫流鄒平縣浮石等數庄之民皆受其害而亟欲濬之然¶
　其深不過再用三四尺夫自滸山泊之清河溝起至白條溝之舊口¶
　止通計有水而淺者四十五里無水而淤者五里此鄒平地方當役¶
<pb:KR2k0037_SBCK_019-44a>¶
　鄒平縣夫開之可自免其縣之水患也自白條溝之舊口至朱家湾¶
　之夏旺口計七八里水深不必再開自夏旺口起至陶塘口此三十¶
　里淤塞硃甚當挑深一丈闊四丈使水循故道長山縣之水患可免¶
　矣自陶塘口至劉家口計十五里此駕鴨湾水衝小清北岸而入至¶
　劉家口而出自劉家口至蔡家口五里南岸口子受清沙泊水此二¶
　十里有水而淺當濬深三四尺自蔡家口至岔河口十七里皆淤涸¶
　當挑濬七八尺此岔河口乃孝婦河自顔神鎮受諸水流至此入小¶
　清遇下流壅塞乃决而北注為害其大自岔河口至烏河口止約五¶
　十里大約分為三等西頭十里淤甚為上等當桃一丈中間三十里¶
　次之為中等當挑七尺東頭十里又次之為下等當桃四尺使與烏¶
　河河身相平水不倒流足矣烏河之下為愽興之湾頭自此以下烏¶
<pb:KR2k0037_SBCK_019-44b>¶
　河之水循小清故道而流両不爲害但自樂安縣石辛鎮而下至海¶
　口二百里河身僅三丈許水深止六七尺其間両岸口子不下三四¶
　十䖏出入無定湏俟上流河通下流水落之時有口所當築隄所當¶
　修淤所當濬者再行計議者也夫漯河既改小清既通水患固可免¶
　矣然駕鴨湾與馬家泊皆聚水之䖏天雨連綿汎漲爲害又如之何¶
　曰駕鴨湾在上流則入于馬家泊馬家泊在河之低岸水不能上入¶
　于小清故舊有支脉溝延亘三縣至樂安會小清而入海此天地生¶
　成之溝使&KR0165;諸泊之水也然在髙𫟍傳興境内者今己沒于巨浸之¶
　中其在樂安境者已於爲民田長百餘里不必復開湏待河道水涸¶
　之後尋其近便小清去䖏名爲渰溝者徐議濬之使有以&KR0165;諸泊之¶
　水于小清足矣載觀陶塘口以下至烏河口南岸爲新城地方北岸¶
<pb:KR2k0037_SBCK_019-45a>¶
　為髙𫟍愽興地方水由中行南决則新城受害北决則髙博受害故¶
　小清水溢之時南岸之民偷開北岸徃徃殺人致訟勢之使然無足¶
　倐者然南岸地髙故水溢雖决而進水退則淤而肥利害相當惟北¶
　岸地卑故水一决而遂聚經年不消所以浸滛數百里貽害五六年¶
　而民不聊生矣愚民無所知識徃徃只與水争故髙𫟍之民則於陶¶
　塘口為堰以捍駕鴨湾之水及其既潰則又為堰於馬家泊之上亦¶
　崩决而不能禦愽興樂安之民亦然每縣界上俱有遏水之堰所謂¶
　以隣國為壑者也又新城髙花之間小清决口數十皆為月堤以𦔳¶
　之修築之勞迄無虚&KR0010;所謂補塞罅漏者也然隨&KR0113;隨廢前此命官¶
　估計惟會計此耳不知&KR0010;廢若干緍而両岸之民盗决河防互相争¶
　闘不知殺死若干命至今訟者紛然可為流涕兹誠開小清水循故¶
<pb:KR2k0037_SBCK_019-45b>¶
　道兩不為患堰可不必&KR0113;堤可不必築民可不必争訟可不必聼矣¶
　所謂一勞而永逸者也¶
<pb:KR2k0037_SBCK_019-46a>¶
<pb:KR2k0037_SBCK_019-47a>¶
許成名小清河記　濟城之隂曰大小清河皆水支流也濟水㐲見不常名随¶
地異按書𤼵於沇溢于滎至于河浮于汶東逹于濟入于海濟今之大清河也¶
小清岀趵突泉流大明湖經華不注山㑹龍山河經章丘會淯漯二河經鄒平¶
長山新城㑹孝婦河又東經髙苑慱興樂安㑹烏河北由馬車瀆入於海此两¶
河之故道也成化癸巳間道塞水溢大泰侯官唐公澞議召饑民数萬濬数百¶
里通舟楫之交廣魚鹽之利得湖田数百頃歴城之有稻實自兹始迄嘉靖癸¶
已盖六十年大清如故而小清之道自慱興而西及淯漯孝婦諸河皆决塞為¶
害厯下之西北百里水盤廽山阜道多梗塞每秋雨暴漲溪潰川奔漂居廬災¶
禾稼濟人之&KR0104;莫甚焉惟時菴𡊮公來撫兹土乃&KR0108;然曰水以飬人顧以害人¶
治之無道耳吾聞之善者順其性莫與之争為之委以殺其𫝑斯轉害為功矣¶
害之弗祛惟撫之愆遂自慱興逹厯下開小清故道幾三百里䟽鄭黄溝分新¶
城之流䟽新河殺烏河之𫝑其淯漯孝婦諸河則濬其塞導其支而𣗳之防於¶
是諸水悉平咸注之小清河矣又厯下之西南大清河之北黄罔之西舊石石¶
<pb:KR2k0037_SBCK_019-47b>¶
橋四岀廽折八十餘里河旁逹曲貫於是諸路之水咸注之大清河矣夫濟水¶
經緯濟兖之墟千餘里𣲖析條分驅而之道俾生民無水之虞而反滋其利然¶
非抱康濟之蘊篤極惠之誠闡蒸黎之利審山川之紀未有能濟者也於乎唐¶
起其端而公益大其後上下百餘年鴻猷駿功炳炳齊魯遡其時亦癸巳若造¶
物相之而然者其数数哉苟嗣是有為之紹殆萬世之利也&KR0060;謂九河失道神¶
禹蹟㣲而江北兖冀之區每秋水横𤼵任其泛溢而莫之理畏動寡謀者則諉¶
諸海桑陵谷之變而貪功喜事者又鑿以自用而昧水之宜乃若𣗳不可已之¶
功惟仁且智者能之故清河之役三載而民不困¶
李開先漯議　東省青濟之間水之大者莫如二清河治者顧後河而先漯何¶
也以其衝要有害用力少而成功多耳大清河𤼵源平縣隂南柳溝泉從張秋¶
分流而&KR0517;長清齊河至厯城會濼水經濟陽齊東武定青城濵州蒲䑓利津諸¶
州縣至寕海塲逹於海小清河𤼵源濟南趵突泉出大明湖經華不注山下章¶
丘白雲湖㑹淯漯二河轉而之東過滸山泊鄒平長山孝婦河新城烏㑹河慱¶
<pb:KR2k0037_SBCK_019-48a>¶
興髙苑至樂安髙家港逹於海大清河自㤗山迤南及西北之水皆注焉㑹流¶
至齊東𫝑方汹湧而齊東東南城角去河不過二三歩即陡峻不測之淵是大¶
清河不堪再會漯河盖會則流益汹湧城益衝浸該縣之城使大清河不與漯¶
㑹壊亦遲速間耳&KR0082;使漯與大清會流入海不必別開水道但移此城東南一¶
角近内内多陳地為力無難有借言壊城者不可聼也况漯水止令一半由柳¶
塘口薛渡口陳愷溝會於大清河計𫝑似無不容非全以漯水使之㑹大清逆¶
水之性也小清河自省城迤東青州迤西諸山之水皆注焉今濼水白雲湖淯¶
河之水皆徑入大清不復入小清河惟漯河之水今為小清之源自柳塘口以¶
西之小清遂廢惟東會滸山泊岔河孝婦河烏河漢輳河諸水入海中間小溝¶
曲澗尚不知有幾汹湧之𫝑比之大清稍次然在大清不為害在小清則甚為¶
害者盖大清河深而濶足以容之也小清河淺而窄不足以容之也故小清一¶
遇山水時𤼵不南决鄒平長山新城則北决青城慱興髙苑河北有地則&KR0082;南¶
决河南有地則&KR0082;北决盗開搆訟以隣為壑殆無虗日漯水在今謂之不導亦¶
<pb:KR2k0037_SBCK_019-48b>¶
可故今不獨治漯水云耳其滸山泊岔河孝婦河烏河漢輳河諸水併治之惟¶
在拆築小清使之寛大高深足以有容而已盖漯滸岔孝烏漢輳上流俱各寛¶
大今反注於小清𫝑轉淺窄安得不北决故小清必使大於諸水而後能受今¶
小清底僮寛三丈口面僅寛四丈倘得將小清拆移一邉使底寛約二十丈口¶
面約寛三十丈如大清規横自柳塘拆築小清分漯水一半之東又開柳塘使¶
漯水一半之西可保漯水永不為害矣或者又謂小清雖開無益夫漯水不東¶
謂之無益方可然&KR0026;漯雖深不盈尺亦向東流是為害者特窄淺不容非不能¶
流也但開柳塘使漯水之西則小清不必拆築亦不為害此但能除鄒平青城¶
之害而不能除長山新城愽興高苑之害立反為章丘齊東貽無窮之害矣鄒¶
平青城當漯水東去之上流漯水既西則而二縣安枕雖有滸山泊岔河二水¶
不足為慮而長山新城愽興髙苑仍有孝婦烏河漢輳諸水入小清又不免於¶
衝决是害猶存十分之七故能拆築小清則孝婦烏漢輳諸水併治之矣是口¶
迤東起至樂安止如此而又開柳塘使漯水西分仍有河决之患未之聞也今¶
<pb:KR2k0037_SBCK_019-49a>¶
之議者皆云柳塘一開則漯水鄒長新青慱髙六縣之害是也但不念章丘齊¶
東皆居下流陳愷溝至齊東東門外方入大清該縣東南城角實隣之又陳愷¶
溝并柳塘迤西至薛渡地方河與溝俱絶無隄防之固萬一水俱之西慿何障¶
蔽反使章丘齊東桑麻之地為魚鱉之塲故&KR0082;開此口必先將齊東東南城角¶
移築進内内多𨻶地不必别開水道致逆水性反滋泛濫城治然後開陳愷溝¶
次及薛渡柳塘舊小清則河與溝與城既治然後可開柳塘以分漯水之𫝑拆¶
築小清者仍使漯水一半之東其由柳塘西遇章丘北入齊東亦不過一半耳¶
彼此兼得可無大患拆築小清是又兼治柳塘薛渡二口及陳愷溝齊東城水¶
害之一䇿也不然章丘之害猶可言也齊東之害不可言也可畏也哉大清小¶
清二河既不相㑹各徑入海為今之計惟拆築小清導漯水使之東可也柳塘¶
似不必開但水無有不下柳塘迤東漯水雖流而性緩緩則易壅柳塘迤西若¶
開其流必急急則易㵼東西高下之𫝑於此可見昔人治濼水淯河白雲湖徑¶
入大清河者豈無見於拆築小清哉盖因其𫝑而利導之也&KR0082;開柳塘者如昔¶
<pb:KR2k0037_SBCK_019-49b>¶
人引濼水淯河白雲湖徑入大清之例而不盡令漯水入大清者盖為齊東縣¶
城計也其拆築小清者又併治諸水而不專為一漯也然則一開柳塘一拆築¶
小清功可廢乎統而観之柳塘一開而漯水分小清再拓而漯水順開柳塘所¶
以為拓小清之漸也拓小清所以為并治孝婦諸河之本也與其全歸漯水於¶
一河孰若両分其𫝑之為便與其獨惜齊東之一城孰若不貽鄒平以東諸縣¶
之害之為愈建乆安之治者當酌輕重之宜圖長逺之規者宜審緩急之𫝑除¶
民害而後興民利有治人而後舉治法誠得人以綜理之為萬世計而不顧一¶
時為萬民計而不狥一邑倣禹跡之舊相水𫝑之宜均夫役之勞平工料之費¶
𣗳榆柳以作隄防通溝渠以時蓄&KR0165;暫費而永寕一勞而乆佚然非先治漯水¶
吾恐終有害而勞無功矣故治先治漯而議亦先漯作漯議¶
王遴漯河議　漯河載史古稱禹功今既失其故道為害地方兹&KR0082;動衆費財¶
以䟽治之其事非小若懸想遥度止慿衆論恐不如親見之為真乃督同章丘¶
縣知縣董文寀及鄒平縣生員孫悌等郷民王守正等親自鄒平縣迤北小清¶
<pb:KR2k0037_SBCK_019-50a>¶
河岸至章丘縣柳塘口紀家口薛渡口陳愷溝麻姑堂齊東縣沿河一帯逐一¶
詢及土居父老并質以平日所見所聞頗得梗槩該府原呈據知縣潘徳元申¶
謂柳塘口之塞誠為鄒平等縣之害而小清河之開亦非失計以大𫝑言之委¶
為&KR0192;論但議&KR0082;止開柳塘口而謂小清河已經濬謂薛渡口陳愷溝以北惟加¶
䟽濬之功則言之太易殊非萬全之道也以職之愚柳塘口固不可不開小清¶
河亦不可不再開開柳塘口不過一夫之力耳而柳塘迤西至薛渡口轉北由¶
陳愷溝至齊東縣并該縣之城又不可不預為之偹開柳塘口固是而小清河若¶
不再加開濬則漯水𫝑必俱折而之西萬一汹湧浩蕩薛渡口陳愷溝不能容¶
納齊東縣城不能支持必貽章丘齊東之害故今&KR0082;治漯水必两分其𫝑一由¶
柳塘口至齊東縣一由小清河至樂安縣並舉其功斯永無後患矣議者&KR0082;開¶
紀家口但紀家口原無故道未免議買民田若𫝑成則便&KR0082;加罪於侵占阻撓¶
之人但柳塘口故道俱存原未&KR0013;侵開時即開若樊萊等則無&KR0499;斯二者一當¶
决擇一當寛恕無不可也　按大清河𤼵源於平隂縣南之柳溝泉由東平州¶
<pb:KR2k0037_SBCK_019-50b>¶
北門外過西折而之東北夏秋運河泛溢張秋迤南東岸有减水閘一座减出¶
有餘之水與之相㑹經由東阿縣北平隂縣長清縣北齊河縣東厯城縣北濟¶
陽縣南齊東縣北以下仍約有百餘里入海是大清河自㤗山迤南迤北迤西¶
諸山之水皆注焉㑹流至齊東縣其𫝑之汹湧不言可知而齊東縣城東北角¶
去河岸不過二三歩即陡峻不測之淵是大清河不堪再會漯河盖㑹則流益¶
汹湧城益衝塌然以職之愚計之該縣之城使大清河不㑹漯河亦壊時遲速¶
間耳以城去水甚近甚峻而崩則不可支矣故今&KR0082;使漯河與大清㑹流入海¶
不必别開水道但移此城東北一角近内内多𨻶地功省易成借言於壊城者¶
謀可沮也况漯水止令一半由柳塘口薛渡口陳愷溝㑹於大清河計𫝑似無¶
不容非全令漯水使之會大清河强之以所不堪也　按小清河𤼵源於厯城¶
縣之濼水東過章丘經白雲湖㑹淯水漯河過鄒平會滸山坡岔河過長山㑹¶
孝婦河過新城會烏河漢輳河由慱興高苑樂以下亦約有百餘里入海是小¶
清河自省城迤東青州迤西諸山之水皆注焉今濼水白雲湖淯河之水皆徑¶
<pb:KR2k0037_SBCK_019-51a>¶
入大清河不復入小清河惟漯河之水今為小清河之源自柳塘口迤西之小¶
清河遂廢惟東㑹滸山坡岔河孝婦河烏河漢輳河諸水入海中間小溝曲澗¶
尚不知有幾其𫝑之汹湧比之大清河稍次然在大清河不為害在小清河則¶
為害甚者盖大清河深而濶足以容之也小清河淺而窄不足以容之也故小¶
清河一遇山水時𤼵不南决鄒平長山新城則北决青城慱興髙苑河北有地¶
地則&KR0082;南决河南有地則&KR0082;北决盗開訟搆以隣為壑殆無虗日漯水之在今¶
日謂之不導亦可故今不獨治漯水宜併治滸山坡岔河孝婦河烏河漢輳河¶
諸水併治之䇿維何在拆築小清河使之寛大高深足以有容而已盖漯河滸¶
山坡岔河孝婦河烏河漢輳河上流俱各寛大今父注於小清河𫝑轉淺窄安¶
得不决故小清河必使大於諸水而後能受今有得小清河底僅寛三丈口面¶
僅寛四丈倘得將小清河拆移一邉使底約寛二十丈口面約寛三十丈一如¶
大清河規模自柳塘口迤東起至樂安縣止如此而又開柳塘口使漯水西分¶
仍有河决之患未之信也　按柳塘口今之議者皆云此口一開則漯水不為¶
<pb:KR2k0037_SBCK_019-51b>¶
鄒平長山新城愽興高苑之害是也但不念章丘齊東皆居下流陳愷溝至齊¶
東縣東門外方入大清河該縣東南城角實隣之又陳愷溝并柳塘口迤西至¶
薛渡口地方河與溝俱小絶無隄防之固萬一水俱之西慿何障蔽反使章丘¶
齊東桑麻之地為魚鱉之塲而城池又干係倉庫官民可手故今&KR0082;開此口必¶
先將齊東縣東南城角移築進内多𨻶地不必别開水道致逆水性父滋泛濫¶
且功省易成城既治然後開陳愷溝陳愷溝既開然後開薛渡口至柳塘口舊¶
小清河河與溝與城既治然後可開柳塘口以分漯水之𫝑夫既拆築小清河¶
分漯水一半之東又開柳塘口使漯水一半之西職不侫可保漯水永不為害¶
按議者又謂小清河雖開無益夫漯水不東謂之無益方可職觀漯水雖深不¶
盈尺亦向東流是為害者時窄淺不容非不能流也使其寛濶有容必不能為¶
害按議者又謂但開柳塘口使漯水之西則小清河不必拆築亦不為害然¶
此但能除鄒平青城之害而不能除長山新城慱興高苑之害且反為章丘齊¶
東貽無窮之害益鄒平青城當漯水東去之上流漯水既西則二縣安枕雖有¶
<pb:KR2k0037_SBCK_019-52a>¶
滸水坡岔河二水不足為慮而長山新城愽興高苑仍有孝婦河烏河漢輳河¶
諸水入小清河又不免於衡决是害猶存十一八之七故能拆築小清河則孝婦¶
河烏河漢輳河諸水併治之矣豈獨治漯水拆築小清河者&KR0082;仍使漯水一半¶
之東庶漯水由柳塘口西過章丘北入齊東亦不過一半彼此兼得可無大害¶
職敢謂拆築小清河是又治柳塘口薛渡口陳愷溝齊東城水害之一䇿也不¶
然章丘之害猶可言也齊東之害不可言也均為吾民可不深念之哉　按議¶
者又謂濼水漯水其始俱入於小清河由陳愷溝入於大清河方逹於海陳愷¶
溝乃小清河故道柳塘口迤東名為新河非小清河也今治漯水但開其故道¶
而已經曰㵸濟漯而注之海是也&KR0026;章丘縣志有小清河東入大清河之文可¶
証然以職之愚断之為此説者其鄒平等縣也非章丘齊東之人也職即查得¶
章丘縣志内云小清河至柳塘口又東入大清河&KR0060;詳又東二字而陳愷溝則¶
在柳塘口之西是陳愷溝非小清河故道甚明安得引以為証又查得齊東縣¶
志謂陳愷溝為减水河盖减淯　雲湖之水入大清河使不為害陳愷溝者俗¶
<pb:KR2k0037_SBCK_019-52b>¶
稱也先正李文逹公有開减水河記是陳愷溝肇自成化元年已前則無陳愷¶
溝非小清河故道又明章丘縣志可証而齊東縣志與减水河記不可証&KR0088;職¶
又究竟章丘縣志所謂小清河東入大清河之説今按地形絶無踪跡可考訪¶
之故老亦云小清河自來獨向東行不入大清河又考之山東&KR0291;志亦云大清¶
小清二河各徑入海夫總志成於衆論不知志章丘縣者果何所見也小清河¶
既自來獨向東行其云㑹於大清河者又無踪跡可考然則名小清河為新河¶
謂陳愷溝為小清河故道者職固曰其鄒平等縣也非章丘齊東之人也　按¶
議者又謂大清小清二河既不相會各徑入海為今之計惟拆築小清河導漯¶
水使之東可也柳塘口似不必開是矣但水性好下柳塘口迤東漯水雖流而¶
性緩緩則易壅柳塘口迤西若開其流當急急則易瀉是東西高下之𫝑可見¶
昔人治濼水淯河白雲湖徑入大清河者豈無見於拆築小清河哉盖因𫝑而¶
利導之也故今&KR0082;開柳塘口者一如昔人引濼水淯河白雲湖徑入大清河之¶
例而不盡令漯水入大清河者盖為齊東縣城深計也具拆築小清河者又併¶
<pb:KR2k0037_SBCK_019-53a>¶
治諸水而不專為漯水然則一開柳塘口一拆築小清河切可偏廢乎　按拆¶
築小清河夫以萬人功計百日鄒平長山新城青城慱興高苑樂安七縣共派¶
仍須濟南府𤼵銀二千両青州府𤼵銀二十両接濟　按開柳塘口至薛渡口¶
開陳愷溝至齊東縣并移築齊東東北角東南角二䖏城垣夫以萬人功計百¶
日齊東章丘萊蕪長山淄川齊河禹城濟陽厯城平原十縣共派仍須請撫院¶
𤼵銀二千両按院𤼵銀二千両接濟　按有治人無冶法古今定論漯水舊稱¶
禹功為今之計不動衆不用財則不能治然動衆用財而不得人以綜理焉亦¶
罔見底績所深望者(撫/按)二院大作張主藩臬之長并百爾君子恊心共賛不為¶
一已之謀而有天下之慮不為一時之計而有乆逺之圖勿惜費勿畏難選擇¶
委任使具人果力竭&KR0454;如其不效以殛鯀之罪罪之彼何辭馬若曰暫為調停¶
&KR0024;其隙漏苟且偷安漯水之害終在坐視民溺職雖至愚極陋萬萬知其不可也¶
<pb:KR2k0037_SBCK_019-53b>¶
<pb:KR2k0037_SBCK_019-53b>¶
宋陳師道汳水新渠記曰汳句于蕭其闕如玦水經謂河至滎陽茛蕩渠出¶
焉渠至陽武其下為沙蔡水是也其出為隂溝至浚儀其下為渦别為汳汳¶
至䝉别為𫉬餘波迤於淮陽東歷蕭彭城入于泗注謂鴻溝官渡甾𫉬丹浚¶
與渠一也禹塞滎澤而通渠于甫田其後河絶旃然入焉即索水也漢書地¶
理志滎陽既有汴水又有茛蕩而受泲蒙有𫉬水首受甾𫉬至彭城入泗以¶
余考之河渠書云自禹之後滎陽引河為鴻溝以通宋鄭陳蔡曹衞與濟汝¶
淮泗會于楚而竹書紀年梁惠成王入河于甫田又引而東明非禹之舊也¶
書曰濟入于河東出于陶丘北者入而復岀也溢為滎者濟之别也滎波既¶
潴障而東之也周官又謂豫之川滎洛幽兖之川河泲則河南無濟矣其謂¶
茛蕩受濟禹塞滎澤而用河者皆失之漢志茛蕩無出甾𫉬無始蓋畧之也¶
余謂與經合而滎水諸書皆不載又疑渠汳為二而滎有一焉杜佑以經作¶
<pb:KR2k0037_SBCK_019-54a>¶
于順帝之後詭誕無㨿而注叙渠源或河或泲或河泲合其説不一次其所¶
引經紛錯悖戾而志亦闊畧不具辨始末蓋皆不可考也自漢末河入于汳¶
&KR0517;注兖豫永平中導汳自滎陽别而東北至千乗入于海而河復於是故瀆¶
在新渠之南注所謂絶河而受索自此始隋開皇中因漢之舊河入汳大業¶
初合河索為通濟渠别而東南入于淮而故道竭今始東都受退水為臭河¶
于畿為白溝于宋為長沙于單為石梁于徐為汳而入于南清南清故泗也¶
蓋自王都而東畿宋亳宿單濟之間千里四來而故道淺狹春夏不勝舟秋¶
水大至亦不能受也蕭故附庸之國城小不足居民又别肆於河外每水至¶
南里之民皆徙避之廬舎沒焉率数&KR0010;一逄民以為病紹聖三年縣令朝奉¶
&KR0048;張惇始自河西因故作新支為大渠合于東河¶
<pb:KR2k0037_SBCK_019-54b>¶
山東泉源百八十出濟兖二府一十六州縣新泰萊蕪泰安肥城東平平陰汶¶
上蒙陰之西寜陽之北九州縣之泉俱入南旺分流是為分水𣲖也泗水曲阜¶
縣滋陽寜陽迤南四縣之泉俱入濟寜是為天井𣲖也鄒縣濟寜魚臺嶧縣之¶
西曲阜之北五州縣之泉俱入魯橋是為魯橋沠也&KR0364;縣諸泉近入獨山吕孟¶
等湖以逹新河是為新河𣲖也沂水蒙陰諸泉與嶧縣許地泉俱入邳州是為¶
邳川𣲖也皆所以濟漕河也徐吕而下黃河經行無藉泉矣¶
按&KR0364;嶧之間有泇水其水有二東泇出沂州西北箕山南流至卞莊沾東分一¶
支入芙蓉湖漑田數千頃湖在沂州東南芙蓉山下古&KR0091;琅琊之稻即北西泇¶
出嶧州東北抱犢山東南流至三舍村與東泇合南貫四湖漑田倍芙蓉又南¶
合武河入于泗謂之泇口淮泗舟楫通焉元和志云氶縣界有陂十三所皆貞¶
&KR0026;以來修立以漑田者今沂嶧二州仰泇氶二水漑田青徐水利莫與爲匹皆¶
十三陂之遺迹也武河者欵卽漢志冠石山之武水水經亦謂之小沂上流有¶
故渠俗名文河土人云浚此渠六十里使此河通沛可避吕梁徐洪之險而徑¶
<pb:KR2k0037_SBCK_019-55a>¶
逹新濟矣徐邳人恐徙河無業每沮之隆慶以來數議開治泇河舒工部應龍¶
曽鑿韓莊中作而止劉工部東星甫動工而卒朝議可任其事者莫如長垣李¶
公化龍于是卽家拜工部尚書總督河道公徧行淮徐風泗間歷覧周咨得前¶
河臣所開泇河遺跡喟然曰是所以避黄河吕梁之險而措之袵席者也乃上¶
䟽言開泇河使卽鳩工濬舊渠八十七里新創八十二里于是運艘通行無礙¶
迄今賴之¶
<pb:KR2k0037_SBCK_019-55b>¶
